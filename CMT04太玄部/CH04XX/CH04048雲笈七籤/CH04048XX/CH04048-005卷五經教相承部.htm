<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:&quot;新細明體&quot;,&quot;serif&quot;;color:maroon">雲笈七籤卷之五</span></b></p>
		<p style="line-height: 150%; margin-top: 0; margin-bottom: 0"><b>
		<span lang="EN-US" style="font-size:
16.0pt;font-family:&quot;新細明體&quot;,&quot;serif&quot;;color:maroon">&nbsp;</span></b></p>
		<p style="line-height: 150%; margin-top: 0; margin-bottom: 0"><b>
		<span style="font-size:16.0pt;
font-family:&quot;新細明體&quot;,&quot;serif&quot;;color:maroon">經教相承部</span></b></p>
		<p style="line-height: 150%; margin-top: 0; margin-bottom: 0"><b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0"><b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		真系</span></b><span style="font-family:&quot;新細明體&quot;,&quot;serif&quot;;color:maroon">隴西李渤述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		今道門以經籙授受，所自來遠矣。其昭彰尤著，使搢紳先生不惑者：自&#26187;興寧乙丑歲，眾真降授於楊君，楊君授許君，許君授子玄文，玄文付經於馬朗。景和乙巳歲，&#21201;取經入華林園。明帝登極，殳季真啟還私廨。簡寂陸君南下立崇虛館，真經盡歸于館。按黃素方，因緣值經，准法奉修，亦同師授。其陸君之教，楊、許之冑也。陸授孫君，孫君授陶君，陶君搜摭許令之遺經略盡矣。陶授王君，王君又從宗道先生得諸勝訣，云經法祕典大備於王矣。王授潘君，潘君授司馬君，司馬君授李君，李君至於楊君，十三世矣。楊、許並越漢登真，許令亦終獲度世。馬、殳幸會而不業。自陸君已降，則帝者無不趨其風矣。此皆史有明文，或遺跡可訪。又世世從事於斯者，其支裔焉。且知理而不知神，非長生之士也。超理入神，混合於氣，無為而無不為者，我真宗之道也。道無否泰，教有通塞。塞而通之者，存乎其人。故予述真系，傳其同源分振者。錄名仙籍，不緝於此。時貞元乙酉歲七月二十一日，於廬山白鹿洞棲真堂中述。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		晉茅山真人楊君</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		真人姓楊，名羲，&#26187;咸和五年九月生於句容。似&#21556;人潔白美姿容，善言笑。攻書好學，該涉經史。性淵懿沉厚，幼而通靈。與二許早結神明之交</span><span style="font-size:9.0pt;font-family:&quot;新細明體&quot;,&quot;serif&quot;;color:maroon">二許：映與穆，</span><span style="font-family:&quot;新細明體&quot;,&quot;serif&quot;;color:maroon">思玄薦於相王，用為公府舍人。以永和初，受《中黃制虎豹法》。六年，又就劉璞傳靈符</span><span style="font-size:9.0pt;font-family:&quot;新細明體&quot;,&quot;serif&quot;;color:maroon">璞即魏夫人長子也。</span><span style="font-family:
&quot;新細明體&quot;,&quot;serif&quot;;color:maroon">君淵沉應感，虛抱自得。若燥濕之引水火，冥默幽欽，相襲無眹<span lang="EN-US" style="background: lime">#1</span>矣。年三十六，以興寧乙丑歲眾真降授，有若上相青童君、太虛真人、赤君上宰、西城王君、太元茅真人、清靈裴真人、桐柏王真人、紫陽周真人、中茅君、小茅君、范中候、荀中候、紫元夫人、南嶽夫人、右英夫人、紫微夫人、九華安妃、昭靈夫人、中候夫人，莫不霓旌暗曳，神轡&#28659;竦，紛紛屬乎煙消<span lang="EN-US" style="background: lime">#2</span>，淪蹤收於俗蹊。讌聲金響，於君月無曠日，歲不虛矣。君師魏夫人，儷九華而朋於諸真。故安妃云：明君受質虛閑，祕構玉朗，蘭淵高流，清響金宮，必高佐四輔，承制聖君，主察陰陽之和氣，為&#21556;越鬼神之君。後二十二年，將乘龍駕雲，白日昇天。今若不耐風火之煙，可尋劍解作告終之術也。《真誥》筭以太元十二年丙戌去世。弟子許翽，先師告翽父穆，亦因君偶真。故許氏九人，雖道慶自先，數至神發，如塵鑒凝照<span lang="EN-US" style="background: lime">#3</span>；揮瑩之功，並歸子君矣。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		雷平山真人許君</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		真人許翽，字道翔，小名玉斧。父穆，&#26187;護軍長史，真位上清左卿。母陶氏，名科斗，入易遷宮。真人幼獨標挺，含真淵疑，長史器異之。郡舉上計掾主薄，並不赴。清秀瑩潔，糠&#31875;俗務，如泉去蒙，盈其科而自進。居雷平山下，師楊君，傳《三天正法曲素鳳文》。後定錄真人授其上道，告之曰：學道當如穿井。井愈深，土愈難出。若不堅心正行，豈得見泉源耶？真人常願早遊洞室，不欲久停人間，遂詣北洞告終，即居方隅山洞方源綰中，常去來四年方平臺，故《真誥》云：幽人在世時，心樂居焉。又楊君與長史書亦云：不審方隅幽人，設座於易遷戶中。朱真人化後十六年，當度東華受書，為上清仙公，上相帝晨《二錄》。太和二年丁卯，時年二十七歲。咸康七年辛丑生。自太和三年已後，無復顯跡。世譜年三十，則庚午年去世。《耆舊傳》云：在此洞石壇上燒香禮拜，因而不起。明旦視形如生。壇今猶存。《真誥》云：從張鎮南受衣解法。蓋夜於壇上去耳。娶建康令黃演女，生男黃民，乃還家。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		仙人臨沮令許君</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		臨沮令許仙人名黃民，字玄文。上清仙公翽之子，上清左卿穆之孫。以昇平五年辛酉生。時掾年二十一，仕郡主簿，察孝廉，石頭倉丞南蠻參軍，臨沮令。永興三年，京畿紛亂。令乃奉經入剡，為馬朗所翹。朗從父弟牢，亦相周給。時人咸知許先生得道，又父祖皆有名稱，各加崇敬。元嘉六年，欲移居錢塘，乃封其真經一&#21416;付朗。靖中語：此是仙靈之跡，非我自來，縱有書，亦勿與人。及至杜道鞫家，停少時而終，時年六十九。《真誥》言黃民及伯祖邁、姑婆娥皇、伯聯，與黃民子榮、弟孫、女瓊輝，並得度世。馬朗敬經若君父，每有神光靈氣，見於堂宇。朗妻數見有青衣玉女空中去來。其家皆保富壽。朗忿何道敬竊書泄意，乃洋銅灌&#21416;籥，&#21201;家人不得復開。朗終，子洪、殳季真猶共尊尚。景和元年，婁惠朗諷殳季真啟取。季真善道術，為當時<span lang="EN-US" style="background: lime">#4</span>所知。及至，奉呈於華林園。既見真跡，瓖異朱黃，煥赫不敢窮覽。至明帝登祚，季真乃啟還私廨。陸簡寂南下立崇虛館，《經》亦歸于館。何神真巧運，既閟於馬，又發於殳，終授於陸君。殳、馬猶巾几負籍冪之榮，而無容入其妙焉。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		宋廬山簡寂陸先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		先生&#21556;興懿族陸氏之子，諱修靜。道降元氣，生而異俗。其色怡怡，其德熙熙。明以啟著，虛以貫幽。少宗儒氏，墳索讖諱，靡不總該。以為先天撫化，混一精氣，與真宰為徒者，載在金編玉字，不形於此。遂收跡寰中，冥搜&#28508;衡、態湘<span lang="EN-US" style="background: lime">#5</span>暨九嶷、羅浮，西至巫峽、峨媚。如雲映松風，麗乎山而映乎水。功成，扣玄感神，授靈訣。適然自得，通交於仙真之間矣。宋元嘉末，因市藥京邑，文帝味其風而邀之，先生不顧。及太初難作，人心駭疑，遂泝江南遊，嗜匡阜之勝概，爰構精廬。澡雪風波之思，沐浴浩氣，挹漱元精。宋明皇帝襲軒皇淳風，欲稽古化俗，虛誠致禮，至于再三。先生固稱幽憂之疾，曾莫降眄。天子乃退齋築館，恭肅以遲之，不得已而&#33669;焉。於是順風問道，妙沃帝心。朝野識真之夫，若水奔壑，如風應虎，其誰能御之？先生撥霧開日，汰沙引金，指方以倒之。中人以上，皆自盈其分，司徒袁集之流是也。既立崇虛館，殳氏所寶經訣，並歸于我焉。初先離山，有熊虎猿鳥之屬，悲鳴擁路，出谷而止。及天子不豫，請事塗炭之齋。是夜卿雲紛郁，翌日乃瘳。先時洞真之部，真偽混淆。先生刊而正之，涇渭乃判。故齋戒儀範至于今典式焉。桂陽王構逆暴，白骨遍野。先生具棺襯收而&#30231;之。其陰德密運，則無得而稱也。迨元徽五年春正月，謂門人曰：吾得還山，可整裝。眾感訝，詔旨末從而有斯說。至三月二日，乃偃&#21351;解帶，膚體輝爍，目瞳映朗。但聞異香芬馥，滿室而已。後三日，廬山諸徒共見先生霓旌靄然，還止舊宇，斯須不知所在，相與驚而異之。顧命盛以布囊，投所在崖谷。門人不忍，遂奉還廬山，時春秋七十二。所謂鍊形幽壤，騰景太微者矣。有詔謐曰簡寂先生，以故居為簡寂館，宗有道也。凡撰記論、議，百有餘篇，並行於代。門徒得道者，孫遊嶽、李果之最著稱首。後孔德璋與果之書論先生云：先生道冠中都，化流東國。帝王稟其規，人靈宗其法。而委世&#28659;化，遊影上玄。微言既絕，大法將謝。法師稟神定之資，居入室之品，學悟之美，門徒所歸。宜其整緝遺蹤，提綱振紀，光先師之餘化，纂妙道之遺風。可以導引末俗，開曉後途者矣。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		齊興世館主孫先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		有&#21556;裔子孫名遊嶽，字穎達，東陽人也。幼而恭，長而和。其靜如淵，其氣如春。甄汰九流，&#28659;神希微。嘗步赤松&#30976;縉雲堂，遂卜終焉之地。宋太初中，簡寂先生至自廬嶽，雲遊帝宅。先生乃樞衣而趨，嗣承奧旨，授三洞并所祕楊真人、許掾手跡。因茹&#26415;卻粒，服穀仙丸，六十七年，顏彩輕潤，精爽秀潔。暨簡寂上賓，方旋舊室，捃摭道機，斷竅真假，與褚、章、朱，四君交密。齊永明二年，詔以代師，并任主興世館。於是搜奇之士，知襲教有宗，若鳳萃于桐，萬禽爭&#20105;矣。孔德璋、劉孝標等&#20105;結塵外之好。後頻謝病歸山，朝命未許。至永明七年五月內，以揮神託化，沐浴稱疾，怡然而終。門徒弟子數百人，唯陶弘景入室焉。自恭事六載，義貫千祀，唯貴知真，故特蒙賞識。經法誥訣，悉相傳授。方欲共營轉鍊，已集藥石，將就治合，事故不遂。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		梁茅山貞白陶先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		&#21556;刑牧陶濬七代孫名弘景，字通明，丹陽秣陵人也。母初娠，夢日精在懷，并二天人降，手執金香鑪。覺語左右曰：當孕男子，非凡人也。然恐無後。及生，標異。幼而聰識，成而博達。因讀《神仙傳》，便有乘雲馭龍之志。年十七，與江&#25990;、褚炫、劉俟為宋昇明四友。仕齊，歷數王侍讀。皆總記室，牋疏精麗，為時所重師法。及清溪宮成，獻頌。宣旨褒贊，兼欲刻石。王儉議之乃止。年二十餘服道後，就興世館孫先生諮稟經法，精行道要，通幽洞微。轉奉朝請，乃拜表解職，答詔優勤，賜與其厚。公卿祖之征虜亭，供帳之盛，咸云自齊以來，未有斯事。遂入茅山，又得楊、許真書。遂登巖告靜，自稱華陽隱居，書疏亦如此代名。特愛松風，庭院皆植之，每聞其響，便欣然為樂。至明帝時，欲迎往蔣山，懇辭得止。然&#21201;命餉&#36075;，常為煩劇，乃造三層樓棲止。身居其上，弟子居中，接賓於其下，令一小堅傳授而已。&#28659;光隱耀，內修祕密，深誠所詣，遠屬霞人，可謂感而遂通。身長七尺八寸。為性圓通謙謹，心如明鏡，遇物斯應。少憂戚，無疾競，滅喜怒，澹哀樂。有形於言跡者，是顯事廣物。深慕張良之為人，率任輕虛，飄飄然有雲霞氣。其所修為，皆自得於心，非傍識能及。尤長於詮正偽謬，地理曆筭。文不空發，成即為體用。造渾天儀，轉之與天相會。其纂《真誥隱訣》、注老君等書二百餘卷。至永元二年，深託向晦。及梁武帝革命，議國號未定。先生乃引諸讖記，梁是應運之符。又擇郊禪日，靈驗昭著，&#21201;使入山，宣旨酬謝。帝既早與之遊，自此之後，動靜必報。先生既得祕訣，以為神丹可成。每苦無藥，帝皆給之。又手&#21201;諮迓，先生畫兩牛，一牛散放水草之間，一牛著金絡頭，有人執繩，以杖<span lang="EN-US" style="background: lime">#6</span>驅之。帝笑曰：此人無所求，欲效曳尾龜，豈有可致之理。或時有大事，無不前己奉陳，時人謂為山中宰相。以大通初，獻刀二口，一名喜勝，二名成勝，為佳寶。梁帝《金樓子》云：於隱士重陶貞白，於士大夫重周弘正。其於義理，情轉無窮，真一時名士也。先生常作詩云：夷甫任散誕，平叔坐談空，不意昭陽殿，化作單于宮。其時人士競談玄理，不習武事。侯景之難，並如所言。大同二年告化時，年八十五。顏色不變，屈伸如常。屋中香氣，積日不散。詔贈中散大夫，謚貞白先生。仍遣舍人監護喪</span><span style="font-size:9.0pt;font-family:&quot;新細明體&quot;,&quot;serif&quot;;color:maroon">馬樞《得道傳》云：授蓬萊汕監，</span><span style="font-family:&quot;新細明體&quot;,&quot;serif&quot;;color:maroon">弟子數十人，唯王遠知、陸逸&#20914;稱上足焉。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		唐茅山昇真王先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		琅琊王遠知，陳揚州刺史曇首之子。外祖丁超，梁駕部郎中。其母因夢靈鳳有娠，又聞腹中啼。寶誌曰：生子當為神仙宗伯也。年七歲，日覽萬言，博總群書，心冥至道。年十五，入華陽事貞白先生，授三洞法。又從宗道先生臧矜，傳諸祕訣。陳主召入重陽殿，特加禮敬，賞&#36075;資送還茅山。先生乃於洞西北嶺上，結靖室以居，研味玄祕。大建末，靖室中忽有一神人，醉&#21351;嘔吐。先生然香禮候。神人曰：卿是得道之人，張法本亦甚有心。吾欲並將遊天台山，石橋廣闊可過得，彼多散仙人，又常降甘露，以器盛之，服一升可壽得五百歲。卿能去否？先生便隨出，上東嶺，就法本。至山半，忽思未別二三弟子付囑經書。背行三十步，迴望神人，化為鶴飛去。隋晉王廣鎮楊州，王子相、柳顧言相續奉請。先生既至，斯須而鬚髮白。王懼而歸之，少選復舊。王踐祚，敕崔鳳舉諮迓。帝親執弟子禮，敕城都起玉清玄壇以處之，仍令代王越師焉。高祖龍&#28659;時，先生嘗密告符命。秦王與房玄齡微服就謁，先生迎謂曰：此中有聖人。秦王因以實告。先生曰：方作太平天子，願自愛也。秦王詣先生受三洞法。及登極，將加重位，固請歸山。至貞觀九年，敕潤州於茅山置太平觀，并度七人。降璽書曰：朕昔在藩朝，早獲問道，眷言風範，無忘寤寐。近覽來奏，請歸舊山。已有別敕，不違高志。所令置觀，用表宿心。先生浩氣虛懷，語默一致，涵照如鏡，應物無私。時有竇德玄，先經楊州，遇司命使者言其有重祿，以九九數當終命。德玄求哀於使者。云：真人王法主是少室仙伯，檢錄人鬼之任。關奏天曹，無不即應。德玄遂懇祈於先生。先生不得已，因與請命。使者報曰：更延十三年。至高宗朝，德玄為左相。捐館舍之日，言皆如之。故舉世呼先生為法主，又知已授仙職。後謂潘師正曰：吾昨見仙格，以小時誤損一童子吻，不得白日昇天。署少室仙伯，將行在近。翌日，沐浴加冠衣，焚香而寐。告化時年一百二十六歲。潘師正、徐道邈同得祕訣，為入室弟子。陳羽、王軌次之。其餘各棲洞府，終身無替。高宗調露二年，贈太中大夫，謐曰昇玄先生。乃敕置太平觀，度滿四十九人。天后嗣聖初，又贈金紫光祿大夫，改謚昇真先生。明皇天寶中，敕李含光於太平觀造影堂寫真像，用旌仙跡焉。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		中嶽體玄潘先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		中嶽道士，前有天師，次稱潘先生。先生名師正，趙州贊皇人。少喪母，廬於墓側，以至孝聞。先生真氣內融，輝光外發，如隋珠刑玉，不假於飾而人自寶之。隋大業中入道，王仙伯盡以隱訣及得符籙相授。棲於太室逍遙谷，積二十年，但嚼松葉飲水而已。高宗皇帝每降鑾輦，親詣精廬，先生身不下堂，接手而已。及問所須，答言松樹清泉，山中不乏。帝與武后共尊敬之，留連信宿而返。尋敕於所居造崇唐觀，嶺上別起精思院以處之。敕置奉天宮，令於逍遙谷口特開一門，號曰仙遊門。復於苑北面置尋真門。太常奏仙樂，又以《祈仙》、《望仙》、《翹仙》為曲，皆謂先生名焉。前後賜詩五百首。先生每歎曰：大丈夫業道，不能滅影雲林，以煩世主，吾之過也。遂欲東求蓬萊，孤舟入海。屬帝敦篤斯道，祈歎愈加，踟&#36464;山隅，輟策未往。以永淳元年告化，時年八十九。帝追望不止，贈太中大夫，謐曰體玄先生。先生神標仙骨，雅似隱居。夫階真韜冥，練景遊化者，其有類乎？弟子十八人，並皆殊秀。然鸞姿鳳態，眇映雲松者，有韋法昭、司馬子微、郭崇真，皆稟訓瑤庭，密受瓊室，專玉清之業，遺下仙之儔矣。時陳子昂又作頌</span><span style="font-size:9.0pt;font-family:&quot;新細明體&quot;,&quot;serif&quot;;color:maroon">云云</span><span style="font-family:&quot;新細明體&quot;,&quot;serif&quot;;color:maroon">。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:&quot;新細明體&quot;,&quot;serif&quot;;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size:14.0pt;font-family:&quot;新細明體&quot;,&quot;serif&quot;;color:maroon">
		王屋山貞一司馬先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:&quot;新細明體&quot;,&quot;serif&quot;;color:maroon">
		後周琅琊公司馬裔玄孫，名承禎，字子微，河內人也。少事體玄先生，傳其符籙及辟穀、導引、服餌之術。體玄特相賞異，謂曰：我自簡寂傳授正法，至汝六葉矣。先生是後因浪遊，遠詣於天台山。武太后聞其名，召至都，降手詔讚美。及將還，&#21201;李嬌餞於洛橋之東。景雲二年，睿宗令其兄子承禕，就山迎至京，入宮中問以陰陽數術。先生對曰：《經》云：為道日損，損之又損之，以至于無為。且目所見者，損之尚未能已，豈復攻乎異端，而增其智慮哉？帝曰：治身無為，則清高矣。治國無為，如何？對曰：國猶身也。老君曰，遊心於澹，合氣於漠，順物自然而無私焉，而天下理。《易》曰：大人與天地合其德。是知不言而信，不為而成。無為之旨，理國之道也。帝歎曰：廣成之言，何以加此！因固辭還山。乃賜寶琴一張及霞文帔。中朝詞人贈詩者百餘首。開元九年，明皇又遣使迎至京。帝親受法線。前後賞賜甚厚。十年，駕入都。先生又請歸山。帝賦詩，於王屋山自選形勝，置壇宇以居之。先生因上言：今五嶽之神祠，皆是山林之神，非正真之神也。五嶽皆有洞府，各有上清真人降任其職，請別立齋祠。帝從其言，因置真君祠。其形像制度，皆請先生推按道經創為之焉。先生頗善篆、隸，寫三體《道德經》，刊正文字，著五千三百八言，為真本。又撰《修真祕旨》，窺之者得其門矣。&#21201;於先生所居置陽臺觀，帝自書額，并相續賜賈甚厚。至二十三年告化時八十九。製贈銀青光祿大夫，謚曰貞一先生。又御製碑文。先生門徒甚眾，唯李含光、焦靜真得其道焉。靜真雖稟女質，靈識自然，因精思<span lang="EN-US" style="background: lime">#7</span>間，有人導至方丈山，遇二仙女，謂曰：子欲為真官，可謁東華青童道君，受《三皇法》。請名氏，則貞一也。乃歸而詣先生，亦欣然授之。</span></p>
		<p align="left" style="line-height: 150%; margin-top: 0; margin-bottom: 0">
		<b>
		<span lang="EN-US" style="font-size:
14.0pt;font-family:&quot;新細明體&quot;,&quot;serif&quot;;color:maroon">&nbsp;</span></b></p>
		<p align="left" style="line-height: 150%; margin-top: 0; margin-bottom: 0">
		<b>
		<span style="font-size:14.0pt;
font-family:&quot;新細明體&quot;,&quot;serif&quot;;color:maroon">茅山玄靜李先生</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:
&quot;新細明體&quot;,&quot;serif&quot;;color:maroon">
		弘孝威者，&#26187;陵人。家本純儒，州里號貞隱先生。避敬宗皇帝諱，改為李氏。其子曰含光，年十三，辭家奉道。端視清霄，慈向蠢類；暗室之中，如對君親。時人見之，情色皆斂。幼攻篆、隸，或有稱過其父者，一聞此義，終身不書。後事貞一先生，雲篆寶書，傾囊相付。既而目之曰：真玉清之客也！抱虛無而行功者，於道不窮；託幽阜而滅跡者，於德亦淺。承之自遠，宜且救人。是引後學升堂稟玄訓也。先生元氣不散，瑤圖虛映，達靈久矣。晦輝為常，動非用開，靜非默閉。當吹萬之會，若得一之初。應跡可名，常道不可名也。孕育至化，虛融物心，心一變至於學，學一變至於道。同淑氣自來，得之不見。所以樞衣而進者，仰範元和，若秋芳之依層巘，夏潦之會通川也。先生忘情於身而慈於人，禎祥屢應，視同眾象。士庶諮詢，色受其意。常令章壇閉院，醮火擇薪。精微誠敬，率皆類此。開元末，明皇禮請先生而問理化。對曰：道德，君王師也。昔漢文行其言，仁壽天下。次問金鼎，對曰：道德，公也；輕舉，公中私也。時見其私。聖人存教，若求生徇欲，乃似繫風耳。帝加玄靜之號以尊之。，無何，固以疾辭，東還句曲山。&#21201;於其所居造紫陽觀以居焉。自後天書繼至，資奉相續，及公卿祈請，往來無虛月。卒使玄門之中，轉見真操。持慈儉之寶，歸羲皇之風。至矣哉，先生之教也！所撰《仙學傳》，及《論三玄異同》，又著《真經》并《本草音義》，皆備載闕遺，窮頤精義矣。以大曆四年冬十一月，顧謂入室弟子韋景昭、孟湛然曰：吾將順化。神氣怡然，若坐亡長往，時年八十七。靈雲降室，芝草叢生，執簡如常，和色不去。據《真經》，斯乃秉化自然，仙階深妙者也。景昭授皋洞虛，洞虛授李方來，皆嗣德不墜。時柳識又頌先生云：古有強名，元精希夷。黃帝遺之，先生得之。縱心而往，與一相隨。真性所容，太元同規。日行仙路，不語到時。人言萬齡，我見常姿。明皇仰止，徵就京師。紫極徒貴，白雲不知。遐方後學，來往怡怡。空有多門，真精自持。順化而去，人焉能窺？玄科祕訣，本有冥期。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;新細明體&quot;,&quot;serif&quot;;color:maroon">
		&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:&quot;新細明體&quot;,&quot;serif&quot;;color:maroon">
		雲笈七籤卷之五</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;新細明體&quot;,&quot;serif&quot;;color:maroon">
		#1</span><span style="font-family:&quot;新細明體&quot;,&quot;serif&quot;;color:maroon">朕：輯要本作『朕』，誤。<span lang="EN-US"><br>
		#2</span>煙消：輯要本作『煙霄』為是。<span lang="EN-US"><br>
		#3</span>如塵鑒凝照：四庫本脫『鑒』字。<span lang="EN-US"><br>
		#4</span>當時：輯要本作『當世』。<span lang="EN-US"><br>
		#5</span>態湘：四庫本、輯要本、叢刊本並作『熊湘』。按當作『熊湘』。《史記‧五帝本記》：『（黃帝）南至于江，登熊、湘。』<span lang="EN-US"><br>
		#6</span>杖：輯要本作『鞭』。<span lang="EN-US"><br>
		#7</span>精思：輯要本作『積思』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
