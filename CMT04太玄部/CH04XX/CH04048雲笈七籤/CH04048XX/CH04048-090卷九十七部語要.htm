<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
卷七十一內丹卷九十七部語要</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;font-family:新細明體;color:maroon">雲笈七籤卷之九十</span></b></p>
		<p style="line-height: 150%; margin-top: 0; margin-bottom: 0"><b>
		<span lang="EN-US" style="font-size:
16.0pt;font-family:新細明體;color:maroon">&nbsp;</span></b></p>
		<p style="line-height: 150%; margin-top: 0; margin-bottom: 0"><b>
		<span style="font-size:16.0pt;
font-family:新細明體;color:maroon">七部語要</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:新細明體;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">連珠</span></b><span style="font-size:9.0pt;font-family:新細明體;color:maroon">凡六十五首</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		神靜而心和，心和而形全。神躁則心蕩，心蕩則形傷。將全其形，先在理神。故恬和養神，則自安於內，清虛棲心，則不誘於外也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		七竅者，精神之戶牖也。志氣者，五臟之使候也。耳目誘於聲色，鼻口悅於芳味。肌體之於安適，其情一也，則精神馳騖而不守。志氣縻於趣捨，則五臟滔蕩而不安。嗜欲連綿於外，心腑壅塞於內，曼衍於荒淫之波，留連於是非之境，而不敗德傷生者，蓋亦寡矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		人之稟氣，必有情性。性之所感者，情也。情之所安者，慾也。情出於性而情違性，欲由於情而欲害情。情之傷性，性之妨情，猶煙冰之與水火也。煙生於火，而煙鬱火；冰生於水，而冰遏水。故煙微而火盛，冰泮而水通。性貞則情銷，情熾則性滅。夫明者刳情以遣累，約欲以守貞。食足以充虛接氣，衣足以蓋形御寒，美麗之華，不以滑性；哀樂之感，不以亂神。處於止足之泉，立於無害之岸，此全性之道也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		海蚌未剖，則明珠不顯；崑竹未斷，則鳳音不彰；情性未鍊，則神明不發。譬諸金木，金性包水，木性藏火。故鍊金則水出，鑽木而火生。人能務學，鑽鍊其性，則才慧發矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		&#21556;竿質勁，非筈羽而不美；越劍性利，非淬礪而不銛；人性懷慧，非積學而不成。人不涉學，猶心之聾盲，不知遠近。祈明師以放心術，性之蔽也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		奕秋，通國之善奕也。當弈之思，有吹笙過者，乍而聽之，則弈敗矣。非弈道暴敗，情有暫闇，笙滑之也。隸首，天下之善筭也。有鳴鴻過者，彎弧掇之，將發未發之間，問以三五，則不知也。非三五難筭，意有暴昧，鴻亂之也。奕秋之奕，隸首之筭，窮微盡數，非有差也。然而心在笙鴻，而弈敗筭撓者，是心不專一，遊情外務也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		瞽無目，而耳不可以察，專於聽也；鱉無耳，而目不可以聞，專於視也。瞽鱉之微，而聽察聰明審者，用心一也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		善者，行之不可斯須離，可離，非善也。人之須善，猶首之須冠，足之待履。首不加冠，是越類也；行不躡履，是夷民也。今處顯而修善，在隱而為非，是清旦冠履，而昏夜&#20526;跣也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		蘧瑗不以昏行變節，顏迴，不以夜浴改容。句踐拘於石室，君臣之禮不替；冀缺耕於坰野，夫婦之敬不虧。斯皆慎乎隱微，枕善而居。不以視之不見而移其心，聽之不聞而變其情。故居室如見賓，入虛如有人。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		昧暗之事，未有幽而不顯，昏惑而行，未有隱而不彰。修操於明，行勃於幽，以為人不知也。若人不知，則鬼神知之。鬼神已知之，而云不知，是盜鐘掩耳之智也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		若身常居善，則內無憂慮，外無畏懼。獨立不慚影，獨寢不媿衾。上可以接神明，下可以固人倫。德被幽明，慶祥臻集。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		仁愛附人，堅於金石。金石可銷，而仁愛不離。則太王居邠，而人隨之也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		水性宜冷，而有華陽溫泉。猶曰水冷，冷者多也。火性宜熱，而有蕭丘寒焰，猶曰火熱，熱者多也。迅風揚波，高下相臨，山隆谷窪，差以尋常，較而望之，猶曰水平，舉大體也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		智者作法，愚者制焉。賢者更禮，不肖者拘焉。拘禮之人，不足以言事；制法之士，不足以論理。若握一世之法，以傳百世之人，猶以一衣擬寒暑，一藥治柴瘕也。若載一時之禮，以誹無窮之俗，是刻舟而求劍，守株而待兔。故制法者為理之所由，而非所以為治也。拘禮者成化之所宗，而非所以成化也。成化之宗，在於隨時；為治之本，在於因世。未有不因世而欲治，不隨時而成化也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		言以譯理，理為言本；名以訂實，實為名源。有理無言，則理不可明；有實無名，則實不可辯。理由言明，而言非理也；實由名辯，而名非實也。故明者論言以尋理，不遺理而著言，執名以責實，不棄實而存名。是乃言理兼通，名實俱正。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		靈氣謂之神，休氣謂之鬼，煩氣謂之蟲豸，雜氣謂之禽獸，奸氣謂之精邪。氣之濁者，愚癡凶虐；氣之剛者，高嚴壯健；氣之柔者，仁慈敦篤。所以君子行正氣，小人行邪氣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		萬善之要者，道德孝慈功能也。萬惡之要者，反道背德，凶逆賊殺也。若乃強然之善者，天亦福之。自然之善者，即可知也。若乃強然之惡者，天亦禍之。自然之惡者，即可知也。但有為小善者，勿為無福；為小惡者，勿為無禍。小善者，如九層之臺起於累土，千里之行起於足下，為一善以至於萬善，一一而皆有福應。既萬善功滿，乃為九天大帝。為小惡者，如積小以成大，從微至著，為一惡以至於萬惡，一一而皆有禍應。既萬惡業滿，乃為薜荔獄囚眾，永無原放之期也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		形者，氣之聚也，氣虛則形羸。神者，精之成也，精虛則神悴。形者人也，為萬物之最靈；神者生也，是天地之大德。最靈者是萬物之首，大德者為天地之宗。萬物以停育為先，天地以清&#20928;是務。故君子養其形而愛其神，敬其身而重其生。莫不稟於自然，從於自在，不過勞其形，不妄役其神。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		形者，生之具。神者，生之本。形不得神，不能自生；神不得形，不能自成。形神更相生，更相成。形神合同，可以長久。形者，神之舍也，神之主也。主人安靜，神即居之；主人躁動，神即去之。神之無形，難以自固；形之無神，難以自駐。若是形神相親，則表裏俱濟。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		夫人只知養形，不知養神；不知愛神，只知愛身。殊不知形者，載神之車也。神去即人死，車敗則馬奔，自然之至理也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		若乃養其身，愛其神，自合於至真。除其好，去其躁，自合於大道。則有神有餘而形不足者，亦有形有餘而神不足者。神有餘者，貴也；形有餘者，賤也。假如石韞玉而山輝，水有珠而川媚，乃知形有神而遂靈，神有靈而乃聖。是以庖犧、女媧、神農、夏後，蛇身人面，牛頭虎足，雖非有人之狀，而有大聖之德也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		陰陽粹靈，胎化而成，乃成乃生，乃性乃情。所以性者陽也，情者陰也；性者靜也，情者動也。性有愚智，情有利欲。性者，仁義禮智信也；情者，喜怒哀懼好惡欲也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		夫清&#20928;恬和，人之性也；恩寵愛惡，人之情也。凡人不能愛其性，不能惡其情，不知濁亂躁競多傷其性，悲哀離別多傷其情。故聖人云：順物者物亦順之，逆物者物亦逆之。不失物之性情，乃自然性情之道者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		理好憎之情，則愛弗近也；和喜怒之性，則怨弗犯也。故喜怒亂氣，嗜欲傷性。性之相近，習以之遠。如水性欲清，泥沙污之。人性欲平，嗜欲害之。與性相害，不可兩立。一起一廢，不可俱興，故聖人損慾而從其性也。性同者相善，情同者相成。扶其情者，害其神；為其賢者，困其性。若是無其能者，無所求也。無其能者，唯聖人耳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		夫生死之道，弘之在人。生死常也，確乎在天。但稟以自然，則生死之道，無可而無不可也。或未生而已死，或已死而重生；或不可以生而生，或不可以死而死；或可以？死而不死，或可以生而不生；或有生而不如無生，或惜死而所以致死。是以致死之地則生，致生之地則死。或為知而不可以死，或為時而不可以生。或云勞我以生，生者好物也，不可惡其生。或云休我以死，死者惡物也，不可好其死。人心非不好其生，不能全其生；非不惡其死，不能遠其死。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		草木反者，帶甲而生；鳥獸馴者，守節而死。，經冬之草，覆而不死；在稟之粟，積而不生。一溉之苗，死必在後；有蠹之木，死必在前。卵生者輕清，生必在前；胎生者重濁，生必在後。草生在英，木生在心。及草木之死也，乃英心而無異。鳥生乃在天，獸生乃在地。及鳥獸之死也，乃天地以同歸。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		晴空之中有蠔蚋者，因雨而生，見陽而死；朽壤之上有菌芝者，生於朝，死於夜。則知生者死之根，死者生之根。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		天之道利而不害，聖人之道為而不&#20105;。故與時&#20105;者昌，與人爭者亡。是以雖有甲兵，無所陳之者，以其不爭也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		夫不祥者，人所不&#20105;；垢辱者，人所不欲。能受人所不欲者則足矣，得人之所不&#20105;者則寧矣。制生殺者，天也；順性命者，人也。非逆天者，勿殺也；非逆人者，勿伐也。故王法當殺而不殺，縱天賊；當活而不活，殺天德。為政如是，使後世攸長。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		君子之立身，以玄德為父，以神明為母，清&#20928;為師，太和為友。為虎為龍，與天地同終；為玄為默，與道窮極。非時不動，非和不言。圖難為易治之於根本，絕之於末也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">為善者自賞，造惡者自刑。故不&#20105;無不勝，不言無不應者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		尚&#20105;貴武，威勢流行，名蓋天下，殘委忠信，伐紀滅理，與善為怨，與鬼為仇，與惡為友，飲食重味，多積珍寶。此為揚禍之人，危亡之大數。故名在青雲之上，身居黃泉之下矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		執道德之要，固存亡之機。無為事主，無為事師。寂若無人，至於無為。定安危之始，明去就之理，是可全身，去危離咎，終不起殆也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		口舌者，禍患之宮，危亡之府；語言者，大命之所屬，刑禍之所部也。言出患入，言失身亡。故聖入當言而懼，發言而憂，常如臨危履冰，以大居小，以富居貧，處盛卑之谷，遊大賤之淵，微為之本，寡為之根，恐懼為之宅，憂畏為之門。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		福者禍之先，利者害之源，治者亂之本，存者亡之根。上德之君，質而不文，不視不聽，而抱其玄。無心無意，若未生焉。執守虛無，而因自然。原道德之意，揆天地之情。禍莫大於死，福莫大於生。是以有名之名，喪我之索，無名之名，養我之宅。有貨之貨，喪我之賊；無貨之貨，養我之福。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		罪莫大於淫，禍莫大於貪，咎莫大於僭，此三者，禍之車，小則危身，大則殘家。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		天下有富貴者三：貴莫大於無罪，樂莫大於無憂，富莫大於知足。知足之為足，天道之祿；不知足之為止，害乃及己。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		五色重而天下爽，珠玉貴而天下勞，幣帛通而天下傾。是故五色者陷目之錐，五音者塞耳之錐，五味者截舌之斧。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		言者萬神之機關，非言無以序形，非言無以暢聲，非言無以序真，非言無以化人。言者矚玄睹之像，非言何以序人？言聲而相須，形響而共俱。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		大德者，受天下之大惡；大仁者，受天下之大辱。能受天下之大惡，故能食天下之尊祿；能受天下之大辱，故能為天下之獨貴。奔想飛馳，迅於遊鳥；荒動滯固，給</span><span style="font-size:9.0pt;font-family:新細明體;color:maroon">疑給作急</span><span style="font-family:新細明體;color:maroon">若兩絞。膠附素疏，壞之若流。慾風速發，色火亦然。嬰發猛虎，惡光莫當。欲之氣移，不滑其族。放散無常，解目染著。累色至玄，亦不有足。釣魚不餌，網而不繒，戈而不繳，鉞而不煞。雖為柯鋒，而心不施。有道者處之，有德者居之。虎兕措爪而無所慮；鬼神同群而無所懼。玃鳥鸚鴿，不相畏恐；狸犬兔鼠，不相避忤。故君子自處，不群不黨，不曜不動，不利不害，常守靜不移，故成君子也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		任重唯重，其重必累；居藏不藏，其藏必涌。好淫與淫，其淫唯昏；好帛與帛，終亡乃止。凌謀不生，攝亦俱然。故攝心者若仰中著，止意者若以盜凌，晝夜怵怵，憂道不行。是以道人憂道不憂貧，憂行不憂身。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		處惡不壞，居穢不塵，在弱不諍，臨亭不望，期謂志業之行。可獨修之道者，是故不行而知，不取而取，故曰取。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		其味甘焉，和而謂養；其藥善焉，眾和乃醫；其疾徒焉，先後乃所；其佃作焉，日足獲矣。故累足成步<span lang="EN-US" style="background: lime">#1</span>，著備成德。接下舉高，敷德以正。截他不修，勤於三道。三道訖備，通天達道。是故太初降於太始，太始降於太素。崇正匠者，其萬備也。鐘鼓鳴乎，非手不聲。水中有像，非質不映。川谷有神，不呼不返。朴中有器，非匠不崇。子有長質，非功不苗。故道加一切。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		從氣滿太虛，隨前降對，有之以有，無之以無。道德圓入，不拘一切。眾生假明而見其物，假聲以聽其音。非謂聽見之所能，因前而有之。故道人修於假明之明，習於假聲之聲，故能聽見而不可彰。體於未言之言，知於未聲之聲，故辯言而可極。是故真人所為處異，所造者返。何以故？蓋知天道無親，唯與善人。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		養蠶貴葉，功乃就之；養神貴道，真乃可登。貴本尚末，上下通達；敬根重枝，天道可為。存母得子，可保終始；珍道保身，大道可因。守默不移，故能廣載；執直不曲，故能道長。本法無也，質真若渝。抱一化元，存元以通其道，守本以致其子。故善道者吉，審己者達，察過者泰。忖短者思齊賢哲，貪高進，務先活。是以真人常以守一遜過，攘而無臂，動而不搖，高而不貴，故能常貴。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		飾兵者不祥之器，嚴觀者無厭之至。假使戰勝，何益乎命？是以有道者貴於廉，無道者貴於貪。國貪則民病，好兵則民殘。民殘者，無道之極也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		去不修之道，故能長生；絕自聖之力，故能無極。祛外來之知，故能發大慧之慧；任自然之德，故能合大德之德。是以進可進之進，去可發之發，以斯之業，故能果耳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		質真者德，著德者真，積行者達，和氣者聖。不行而知，不見而明，故曰他心力也。是以道人行於不足，故能有足；處下不讓，故能成高。夫欲興太山之功，要須寬居乃得成高；為太極之道，要須廣德乃能達道。故真人自卑下細，以致標遠。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">金處&#37979;礫，性同內殊。兩人同名，形性心<span lang="EN-US" style="background: lime">#2</span>別。狼彘貪侶，所求趣異。故安危心殊，所類各別。水之無味，萬用崇之；土之無氣，廣載生物。故無味為味，無氣為氣，故成氣味。處下居德，能為不失。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		累絲至疋，累土至山，累業至聖，累靈至真。故萬里之涉，累足乃達。雲海中漂，明行自悅。敦樸易匠，是盈是顯。&#20914;而不厭，和而不嘎。正道易興，而人反是。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		氣盈於內，彌耀於外。周流表裏，津及百節。六甲錯形，流灌丹元。敷道廣成，無極太康。少而不老，昏而不耄。或先於人，或遊太極。無形無色，非品而利。成之不居，故能大成。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		伴豕而為群，徒遊天下；伴羔而為黨，交行野路。去留無趣，生死無在。愚惡侶行，通於天聖。無隱無伏，皆至神明。故真人治身，不淫不弊，絕荒閑原，鍊神守一，赤子安寧，保國常道也。禾穡邪外，非種同茂，青苗共逸，無可分別。銀&#37742;鑞錫，同室而藏，遣不識任意之流，無可分別，唯有審顧之士，乃可了耳。是以真人審匠投身，而無有&#24750;，顧比學士而師事之。何以故？非其審者，冰湯同爨，莫有全之。審己擇交，而無漏敗。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		其日莫宵，長明不殆；其月莫虧，長登景曜。劫運到滅，墜會而沒。是以道人託而不久，功而不處，自容自受，正氣不離。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		道成四生，廣育萬物；性入萬類，因人成器。明行者器，貪餌者絕。是以道生一，德生二，人生三。故天生萬物，以人為貴。人能知貴，可以成器。若不知貴，雜生其精。識斯理者，大通無極。夫真人者，不為而功高，不拔而德集。聲而不答，動而不搖，五彩加形，不以曜其目；五甘入口，不以爽其味。故心流速於飛電，馳想急於風雲。是故折心不在嚴刑，絕味不在五甘。故去而不為，天道階津矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		萬嶮之途，因路而達；珠羅之服，因針而成。故學道君子，非路而同趣，異居而同心。是以道不同，不相為謀。非其同行之路殊，而心見異，故以非同之同也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:
新細明體;color:maroon">
		石利傷腰，鐵利傷身，寶利傷命，心利傷性。夫惟傷者，善或競玆，異厲必申。故割利去傷，道必附將；舉下取中，氣必充養。無階之期，大願果常。積在元氣，而布和大康。無英公子，善舉朱場。由除煩結、累心道梁。會我無邊，是乃無傷。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:
新細明體;color:maroon">真人散玉華以&#21364;穢，金仙散<span lang="EN-US" style="background: lime">#3</span>日精以拂塵，八素虛映以贊靈，三元命仙以運冥。明氣九迴，神精八纏。若能夷遐心於&#29248;室，思神顏於自然，招靈景之幽華，榮朽老以長存。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">雲笈七籤卷之九十</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">#1 </span><span style="font-family:新細明體;color:maroon">
		步：叢刊本、四庫本並作『少』。<span lang="EN-US"><br>
		#2 </span>心：四庫本作『必』。<span lang="EN-US"><br>
		#3 </span>散：原誤作『洋』，據四庫本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
