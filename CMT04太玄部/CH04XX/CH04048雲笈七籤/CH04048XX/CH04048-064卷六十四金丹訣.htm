<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:maroon">雲笈七籤卷之六十四</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size:16.0pt;
font-family:新細明體;color:maroon">金丹訣</span></b></p>
		<p align="left" style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">金華玉女說丹經</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		太極元真帝君自洞庭陸王屋，登天壇，周覽以極。天老相，風后侍，方明力牧常戒先昌宇從。時六玄宮主悉以天眾會於雲臺，觀龍軒鶴騎，仙仗森列，駐於空界。時帝命天老乘龍蹻詣六玄女修敬。</span><span style="font-size:9.0pt;font-family:新細明體;color:maroon">帝者，即軒轅黃帝也，證位曰太極元真君矣。天老為丞相，故敕之往六宮問說起居六玄女也。</span><span style="font-family:新細明體;color:maroon">六宮主亦各遣仙女乘鶴蹻詣帝君修敬。事畢，甲寅宮主太玄金華玉女登堂不起，仙座浮遊至於帝前，白帝君言：仙尊，我於天界諸天之中，遍禮天王，仙真道眾，咸仰聖德。玉皇寶錄，三洞祕文，大道真經，普明法要。帝君當知，天策降靈，位為仙王，子同本師，是慶嘉福。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：予暗昧，至言不知，以何法事而同本師？玄女曰：中黃元君是吾本師，太陽元精是吾本服，即今太清宮左瓊室神丹也，是名天地元寶護生丹。是以天帝命我，策居寅宮，號曰金華，以旌法域。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：予當受《玉皇寶籙》、《太陽元精經》。然知其靈化至明，是真神道，而終未達其性。太陽元精以何因緣至太一君，易名龍虎？玄女曰：以吾法位，足辯道源。龍，木德也；虎，金精也。丹砂生木，鉛華出金，金華之德，帝知之矣！子何言哉？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：太陽元精，為水銀耶？為鉛華耶？二物合成為元精耶？玄女曰：非也。我昔於紫微上宮見太上說，太陽元精，左正之靈，與道合并，化元之英。涉於水以黑，見於火而明，托體水銀之胎，而非水銀之形，五行相生，太陽元&#28801;遂伏為精。何者？土生金，金生水，水生木，木生火，火生土。土之精生石，石之陰精為玉，石之陽精為金。</span><span style="font-size:9.0pt;font-family:新細明體;color:maroon">《金經》云：一石之中分陰陽為金玉，故謂一陰一陽之道。</span><span style="font-family:新細明體;color:maroon">金之精生靈液，靈液之精生水銀，水銀之精生丹砂，丹砂之精生陽光，陽光之精生元&#28801;，元&#28801;之精生神明，神明為真靈，真道其成矣！</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：何謂陽光？玄女曰：丹砂之精也。夫靈液猶金之血也，水銀猶金之髓也，丹砂猶金之神也，太陽元精猶金之父也。故陽光是丹砂之精，居金火之位，而生元&#28801;，元&#28801;是金之子也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：何謂生丹砂？丹砂為木精？何謂為元&#28801;？予未知之。玄女曰：其體於運數然也。支乘其干，納音相會，以從五行，分成陰陽者也。夫金為酉，酉配金，金嫁火，逐&#29482;而入鼠穴，以生水也。故汞色帶酉而白，體為子而液。子配水，水乘牛，隨虎以入兔穴而生木也。故鉛生帶子而黑，體為卯而凝。卯配木為龍而稱父，酉配金為虎而稱母。夫火能固物而存元&#28801;，故服元&#28801;者，&#28801;質永固，神合元和，以通靈也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：元精至矣。通靈上藥止於是耶？尚在妙用乎？玄女曰：有之。昔吾與天眾朝會太一神君，聞無上大道，演度天人，宣說法要。其一名金液，其二名九轉神丹，以授眾真，普救世苦。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：其理云何？玄女曰：以筒左味，液金成水，流注五臟，堅滑四支，調補百神，潤澤六腑，變易毛骨，延久生形，其力神速。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：金液然矣，九轉丹其術云何？玄女曰：烹鉛為砂，化砂為餅，化資丑液，實為通汁也。以餅歸爐，收鉛為砂，砂而復餅，終始數九。九，陽也，九九相乘，化之為砂。其不爾者，粉白可用，是為九轉矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：既九轉矣，復云何哉？玄女曰：以左味化&#30791;，以稠為度，以調蚌粉，狀如塊泥。圓餅塊泥，以隨器量中安經。以餅覆結，是為內蓋。結而不結，難為制也。既內蓋已，以泥實之。實必築固，勿盈器外。上又加蓋，蓋又加固。固既周際，昇於爐焉。文候以月，武候以日。日月畢，開際候鼎底紅，日月相乘，赤黑乃已<span lang="EN-US" style="background: lime">#1</span>。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">元真曰：法既度矣，復云何哉？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		玄女曰：粉三銖一，二兩兩七，以兩化斤，沸如亂星，星滅事畢，刀圭奔日。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		元真曰：善哉！吾道匡矣。金華復位。未幾，而六宮宮主及眾真飛仙，冉冉悠悠，退杳隱冥，遍虛空界奕奕暉暉，黃光曜明，於震宮之中有赤輪&#28801;中，太一神君現於明輪之間，雲軒羽蓋滿其光界，山川赫日，黯無晶光。是時太微真人朝拜於齋壇之下，方明力牧、天老、風后等同時贊禮。俄而靈&#28801;霏微，於其光中，晻曖徘徊，遨翔繚繞，太一神君與無鞅仙眾深隱玄中，帝君臣眾並六宮御女、山林道眾數千萬人，咸生無上道心，得不退志。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">玄解錄</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		余少抱甚疾，專意修養，至於金石服餌，亦當勤求。竊見時之好事者，不顧貨財，大修爐鼎。謂河車立成，可變土石；謂金砂立化，可壯筋骨。然而往往有為藥所誤，醫救莫及，何哉？豈根源不正歟？師法不明歟？致終始不相副，如此之甚也。余因覽道書，偶見九霄劉泓《丹藥要訣》，乃喻俗徒都未窺至道之毫末，而妄自誇炫，誑誘時人。凡所施為，無非自伐之捷逕，能無悲乎！真仙之言，定不誣矣。余久懷滯惑，方困<span lang="EN-US" style="background: lime">#2</span>於是。今故抉其要語，書之座隅，目之曰《玄解錄》。冀觀覽之時，疑撓盡釋，雖未達金液守身之術，當必免毒丹傷命之虞，亦天年之幸也。如有同我斯志者，固願攻其未悟耳。大中九年乙亥歲五月十七日甲子纂。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">辨金石藥並去毒訣</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		漢安帝時，有劉泓者，久學至道，棄官入山。後至延光元年十一月，九霄君來降，為憫道士不知燒丹之正道，乃指陳至藥之根源，分別雜丹之門戶，並解金石毒《守仙丸方》，傳付於泓，疏之如後。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		九霄君謂劉泓曰：夫學鍊金液還丹，並服丹砂硫黃並諸乳石等藥，世人苦求得之，將為便成至藥，不得深淺，竟學服餌，皆覓長生不死者也。並不悟金丹並諸石藥各有本性，懷大毒在其中，道士服之，從羲軒已來，萬不存一，未有不死者。劉泓再拜，稽首問曰：何也？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">九霄君曰：世人所造金丹，服餌皆求長生，愚者即劫<span lang="EN-US" style="background: lime">#3</span>力以資俗事，又欲將至藥求點化金銀，榮其行尸，以養僕妾。但一起心，即是必死之兆，至藥亦無因而見也。准教藥無雙能，功<span lang="EN-US" style="background: lime">#4</span>無二用。又不知藥有至毒，造丹成後，世人只知餘甘制河車，磁石引針，硫黃乾水銀，將謂制金丹了<span lang="EN-US" style="background: lime">#5</span>便無毒矣。假如先賢鍊秋石，以地霜結為石，能引生汞，亦能制金石毒，亦能壯金石毒。如有服者，中路毒發，不可禁止，必見死矣。縱不死亦卒患惡瘡，此為先兆也。秋石云解毒，且見朱砂及粉霜毒並硫黃等被秋石制伏，豈能解毒矣！先聖遺教，世人難知焉。知之者真仙也，不知者凡人也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓問曰：變化銅鐵之藥，並不堪服，何也？君曰：緣點化藥，法多用諸礬石消&#30791;之類，共結成毒。雖能乾制水銀及化銅鐵，其用火時候，亦與至藥不同。緣毒成結在其中，縱令千銷萬化，毒終不出。亦如人有毒心，毒在心內，必不從外入。亦如木中有火，火元在內。其點化之道，本亦在內，各受其性，色目法作不同，黑遞相生，各懷毒性。雄雌消&#30791;，雜類相助。其火候不展天時地理之法，或近或遠者，蓋不稟天道而成，則知古往仙人不服此藥明矣。緣有大毒，造化之力不足故也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓又問曰：點化之藥，為有雜石眾毒，固不堪服。常聞換頭紫粉，七返丹砂，更無礬&#30791;所雜，可以服否<span lang="EN-US" style="background: lime">#6</span>？君曰：此二藥，世人千百中無一人解作。縱能為之，亦不堪服，何也？且<span lang="EN-US" style="background: lime">#7</span>換頭紫粉是仙人所合之粉，以為宮室之用，緣有硫黃在其中，水銀入硫黃含大毒，豈可服哉？又七返丹砂雖燠令伏火，本無四象五行，筋骨血肉，陰陽&#28801;不全，如服之，令人五臟血乾。凡人血少即病，血盡則死矣<span lang="EN-US" style="background: lime">#8</span>。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓曰：世人修服丹砂，顆塊不破，顏色如故，大火燒之不動者，服如何？君曰：凡朱砂凝結之初，皆於砂石中成質。縱是光明者，飛之每斤只得十二兩水銀，其四兩即是山澤滓滯之物。其滓懷大毒，道士若解出滓，便相和服之，服者則澀人&#28801;脈，乾人血液，豈得有益乎？&#20917;從古已來，道士未經至仙之教，皆謂伏火丹砂是死水銀，妄言金砂入五內有不死之兆，甚錯矣！世人豈不知，從前服者未有不死之人？唯硫黃獨體，不入他藥，猶能去人積冷，但不可多服。緣是純陽，&#28801;不全耳。其他小術，固所不論。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓問曰：何藥則堪服可以延駐？君曰：我仙人所煉至藥，例皆日魂月魄，四&#28801;為象，日魂不離日裏，月魄不離月中。假如至藥，亦不離從木而生，何也？木帶青，以象水銀，內含其火。火為陽，以象朱砂，朱砂屬離。離南方火之位，火為朱砂，亦同木中有火矣。配木火入中宮之土，土能&#23557;水，火能生土，而乃道成。如人初生嬰<span lang="EN-US" style="background: lime">#9</span>孩，及長大還為人父母，遞換相承，本處其一。至藥根本，亦不處二。道之無根，以心為根；道之無用，以四時受&#28801;發生，各得其所為用。道因&#28801;而生，因&#28801;而死。至藥服之不死者，蓋為不參雜，諸味無毒，銷成汁，為器或方或圓，並能赫然通徹，晝夜光明，然始堪服。去人昏沉，定人神思，除邪魅，耐寒暑，皮膚潤澤，髭鬢不白，返老成少，千日可驗，故服之不死。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓又問曰：至藥有幾般？君曰：真正之門有三焉：一曰神符，上仙上丹；二曰白雪，中仙上丹；三曰九轉，下仙上丹。其三般丹，出一門而異名，各有《三一禁法》，不可輕傳於人。何謂不可輕傳？假如神符，若無太一宮天一宮，成者即名白液，終不成器。緣以天一宮名，其《三一》不可傳。白雪若不堅，不成冰，不入調青，不受青&#28801;，亦共粉霜毒無別。亦如日無烏而不明，月無桂而無魄相似。緣引凝成堅冰，青如磁石弘針，其《三一》不可傳也。九轉曾青，白雪成結，即入紫宮用，緣以凝四&#28801;，納萬象而成質，其《三一》不可傳也。夫至藥若不受四&#28801;混沌，豈得號曰龍虎之丹？所以我仙人，天地之玄化，同日月之光，如神符、白雪修鍊功畢，始有上昇之路。九轉即返老成少，顏如處子，壽同南山矣。其《三一之訣》不許輕傳，豈不宜哉！</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		劉泓曰：《三一》之旨，玄矣祕矣！未知何人即可傳授？君曰：如吾者，即可傳授。夫《三一》者，造化之機關也。非獨至藥有之，凡人身中亦皆自備。人若能修身中《三一》者，即子母不相離，神&#28801;自相守，怡怡和煦，光照明白。子不見至陽之月，當晝之景乎！風雲不去，纖羅不動，碧空澄徹，豈有障翳哉！人亦有之，若能常調三一，百<span lang="EN-US" style="background: lime">#10</span>慮不生，與碧空之&#28801;相合，內外光明，虛無同體者，亦<span lang="EN-US" style="background: lime">#11</span>可昇騰矣。世人或有竊聞此道者，云是服&#28801;，乃鼻吸口吐，鼓腮強咽，立可致其殞斃。亦猶藥中錯服毒丹，不可救矣！所以身中三一，與至藥三一不殊，其身中三一亦不可輕傳也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓又問曰：如有人先服丹砂及乳石、硫黃、紫粉毒發者，如何救解之？君曰：已服死者，不可<span lang="EN-US" style="background: lime">#12</span>言也。如有後服者，只可救之，遞須相勸，道士志造守仙丸救之，可存性命。假如換頭紫粉，緣不入凝白雪為骨，骨為陽，及無調青入者，即名大毒紫粉。人服，不看多少遠近，如吃雜物觸犯，不問日月遲晚，如發，不在醫療例。不出三日五日，無藥可救。如硫黃、紫粉、伏火丹砂及諸乳石，若發，服守仙丸猶可救之，十有二三命在。若曾服諸石藥，雖未發，能防備者，服守仙丸尤妙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">泓又問曰：三大丹既延駐人命無毒，知<span lang="EN-US" style="background: lime">#13</span>未畢功，可以服否？君曰：神符、白雪、九轉，未經太一宮者，四象未全不可服。如有人誤服者，忽覺發動不安，但急服伏龍肝汁並甘草湯、生綠豆汁乃立定，少見命終。何也？緣此三藥並無雜類相撓，只空火毒，乃不至死。除三般，其餘丹砂之流雜物，一朝一夕強餐服之，如或發動，命即危矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		劉泓曰：守仙丸丹可得聞乎？君曰：守仙五子丸，此法仙家所祕，然令<span lang="EN-US" style="background: lime">#14</span>擇有道之士授之，以護其性命。今故一一教示，並粗舉三丹大略，爾宜熟思流傳，以救未悟者，無忘吾言，吾將往矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		泓乃雨汨，稽顙再拜。九霄君舉手別，入雲天不見矣。劉泓乃於山中刻石書記，後有道士見之錄出，遂傳於世。至唐開元中，通玄先生張果進上此方，玄宗大喜，祕於禁中。通玄兼述三丹之功極備，但無修丹之法，今不書，去繁也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">守仙五子丸方</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">餘甘子 覆盆子 菟絲子 五味子 車前子</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		右已上五子，各五大兩，別搗如粉麵，取二月、三月枸杞嫩莖葉，搗取汁二大升，拌藥末，令乾盡訖。後七八月，採蓮子草，取汁一大升，亦拌藥末令乾。又取杏仁一大升，取好酒研取汁五大升，於銀器中煎，令杏仁無苦味。然後下生地黃汁半大升，真酥五兩，鹿角膠五大兩，炙搗末，都入前汁中，略煎過。又下五子末，一時以柳篦急攪，看乾濕得所，眾手丸之如梧桐子。每日酒下三十丸，如要加&#20943;，以意斟之。忌猜肉、蒜芥、蘿蔔等。服之百日，先服金石藥毒並盡，亦益金丹之&#28801;，通流於五臟，潤澤血肉，萬毒悉除，髭鬢如漆，返老成少。皆因制其陰陽&#28801;，兩<span lang="EN-US" style="background: lime">#15</span>性彼此相備矣。祕之！通玄先生制五子守仙丸歌，以讚其妙。歌曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		返老成少是還丹，不得守仙亦大難，愁見鬢斑令卻黑，一日但服三十丸。松竹本自無焰故，金液因從火制乾，五子可定千秋旨，百歲如同一萬年。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">陰真人論三品大丹之靈效，亦<span lang="EN-US" style="background: lime">#16</span>云五味守仙之草藥，尚能守生相助，如不得上昇，且為地仙，永不死矣！為其制一切丹砂及解諸石毒，永不發動，又益靈丹之功，盛行於榮衛也，&#20915;定無疑矣。陰君之意，言五子草藥尚能令人不死，即神丹之功可知矣。今以傍<span lang="EN-US" style="background: lime">#17</span>有助於守仙丸，故附之於後。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">
		王屋真人口授陰丹祕訣靈篇</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		夫陽丹可以上昇，陰丹可以駐壽。陽丹者，還丹也；陰丹者，還精之術形也。黃帝問道於廣成子，曰：無勞爾形，無搖爾精，守此之道，可以長生。此之謂也。混元皇帝《道德經》云：深根固蒂，長生久視之道也。河上公注云：人以精為根，以&#28801;為蒂。亦此之謂也。又曰：虛其心，實其腹，弱其志，強其骨。強骨之道，亦此之謂也。《黃庭經》云：日月之華救老殘。陰陽相合，故謂日月之華，亦此之謂也。《黃庭經》云：耽養靈柯<span lang="EN-US" style="background: lime">#18</span>不復枯，閉絕命門保玉都。命門，即精室之下是也；玉都，即五臟是也。無欲，即四肢無病，根葉俱茂，方可長生。又天之為道，蓋付人愚智之性，不付短長之命。夫愚智之性者，猶木實甘酸也。至如潤沃則榮，乾涸則悴，榮則長活，悴則速顛，人之夭壽，亦猶此也。故道者相傳，皆曰：我命在我，不在乎天。亦此之謂也。又&#28801;序遷轉，每歲一春。至於陰丹田有暄煦，故<span lang="EN-US" style="background: lime">#19</span>得容顏悅澤，耳目聰明，心既泰然，不壽何待？又道門有庚申守三尸之法，此即不然，使三尸自銷化為精髓者也。古《仙經》云有十種仙，其一曰：堅固精色，而不休息，翕精圓成，名之行仙者，千萬歲。亦此之謂也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">《王屋真人劉守依真人口訣》，進上代宗<span lang="EN-US" style="background: lime">#20</span>。其真人姓王，名長生，遊諸名山，不常厥所。臣於王屋山獲見，故為之王屋真人。真人自言東&#26187;朝人也，一妻姓劉，自言太宗朝人也。夫婦之顏，俱若冰雪，探幽索隱，每亦相隨。臣親伯父名登常，學道於北嶽恒山，事張果先生五十餘載，凡壽命年一百一十六歲。天寶十四載春三月，告諸子曰：元&#28801;錯謬，不可久俱<span lang="EN-US" style="background: lime">#21</span>，我行三山海上，以求名藥，若來期稍遲，汝等勿怪。遂去而不返。其年十一月，果有祿山之叛。臣家本儒，業於道術，頃者隱居王屋，十有餘年，每見樵翁，未常不敬，修行不輟，果遇異人，即王屋真人是也。固<span lang="EN-US" style="background: lime">#22</span>問臣出處、親族，乃自言曾與臣伯父同事張果先生，見愛之情，更加數等。當時臣已朽邁，耳目不聰。真人見哀，授以此訣。邇來諸疾&#20943;退，雖未返童顏，漸覺似於少者。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		訣曰：不敢為主而為客。此一句，借《道經》以說其事也。夫先舉者為主，後舉者為客。主者先施惠於人也，客者受施於人也。若施於人者，則情散精竭；受施於人者，精固而情專。以其納和&#28801;以助陽，夫何患焉！然則陽亢<span lang="EN-US" style="background: lime">#23</span>為&#28798;，陰盛為毒，&#28798;財自損，毒則殺人。凡口鼻&#28801;塞，是陰之毒&#28801;也。慎莫從高自投擲。夫陽怒急於施寫<span lang="EN-US" style="background: lime">#24</span>，若自投擲，何可制焉？尾閭之尤，於是乎在也。《黃庭經》云：若當決海百瀆傾，葉去樹枯失青青。斯之謂矣！側身內想閉諸&#38559;。此非有事於陰門而側身也。所為將閉諸隙，先側其身也。&#38559;所謂命門，在精室之下，接脊之末。《黃庭經》云：耽養靈柯不復枯，閉絕命門保玉都。此之謂也。正展垂壺兼偃脊。垂壺，腳根是也。側身又偃其脊，兼展腳根，則命門自閉。腳根為垂壺者，蓋取其時，人不悟矣。然後安定其心，文火為噓呵，青&#28801;卻流散入諸髓，養生之急，莫甚於此。夫如是，乃可以有事於陰門。有事之法，亦常式爾。四合五合，道乃融合。陰陽相合也，出入之間，或四或五，即當精&#28801;漸動，諸&#33033;通融之道也，是&#28801;之母也。翕精吐&#28801;微將通。翕精之道，自翕之而上也；吐&#28801;之道，噓呵之法是也。夫如是，即又勞精，在亦將患，理宜微寫，以存其真，此所謂微將通者也。《黃庭經》云：但當翕&#28801;錄子精，寸田尺宅可洽生。此之謂<span lang="EN-US" style="background: lime">#25</span>矣。又自古道者相傳云：欲得不老，運精補腦。正在此矣！大抵是&#28801;為精，若此即化精為&#28801;。廣成子授黃帝之道曰：無搖爾精。蓋用此法也。嫋嫋靈柯不復空。靈柯不復空，&#28801;充實也。徐徐玉壘補前功。既通之後，腠理必虛，若不補之，則成其病。彭祖曰<span lang="EN-US" style="background: lime">#26</span>：陰養陽精，命可長生。此之謂矣！舉陰能養陽，即知陽亦養陰，斯亦明矣！然則，俱不得勝則害生，靈柯玉壘，不言可知也<span lang="EN-US" style="background: lime">#27</span>。補之其道將如何？將欲自明，故自問之也<span lang="EN-US" style="background: lime">#28</span>。玄牝之門通且和。此補之道也，所謂陰陽相合，更相補養。夫玄為鼻，主入&#28801;，牝為口，主出&#28801;。出&#28801;與命門入&#28801;相應，一出一翕，相續不斷，暢極即止，亦無定數。諸&#28801;不泄，凝結為精，精既補焉，何疾之有？銷散三尸，用此法也。夫本來合實，虛即<span lang="EN-US" style="background: lime">#29</span>蟲生，&#33747;蟲之類也；本來合虛，實即蟲生，木蠹之類也。三尸在三丹田也。三丹田者：上丹田，腦髓是也；中丹田，心虛是也；下丹田，精室是也。所以<span lang="EN-US" style="background: lime">#30</span>心有竅，是合虛也<span lang="EN-US" style="background: lime">#31</span>；哀恚塞之，即生蟲也；精室腦髓，是合實也<span lang="EN-US" style="background: lime">#32</span>；施瀉過度，即生蟲也。若合虛者令虛，合實者令實，三尸之蟲，自當消散，夫何患焉！因之有肌膚悅澤如春花，返其童顏，是此術也。訴流百&#33033;填血腦。向之所務，亦已畢矣。彼靈柯既不空矣，且宜摩拭手足，挼搦筋節，既自當精&#28801;流布<span lang="EN-US" style="background: lime">#33</span>，散入肌骨，百關通利，其在玆乎！泝，逆流也，故<span lang="EN-US" style="background: lime">#34</span>精&#21364;上而逆流也。夫婦俱仙，此得道者。夫以陽為主，陰為客<span lang="EN-US" style="background: lime">#35</span>；婦以陰為主，陽為客。以客助主，主當安矣。俱獲暢達，非仙而何？然此乃仙之階矣，至於羽化上昇，亦猶此矣。欲求此生壽無極<span lang="EN-US" style="background: lime">#36</span>，陰戶初開別消息。此二句，即真長生久視之道也。夫長生之術，如接樹焉，以命續命者也。然則接樹之法，雖以枝接之，至於妙用之要，假元&#28801;陽和之力。續命之法，有同於此。夫陰門初開，必有血候，初正<span lang="EN-US" style="background: lime">#37</span>腠<span lang="EN-US" style="background: lime">#38</span>理始通，陰陽相感，此時也者，將有孕也。夫將成後人之命，而續我前命，事既相類，理亦昭然。唯於此時，要在勿泄。然自古道者相傳，皆言施之於人則生子，存之於己則生身，此之謂矣。然此法要，尤在春初，當萬物發生之時，故當興其盛矣。凡一感是延十二歲，十二歲者，天地一周矣。頻十感而延一百二十歲。此舉<span lang="EN-US" style="background: lime">#39</span>軒轅上昇之道矣。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">雲笈七籤卷之六十四</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">#1 </span><span style="font-family:新細明體;color:maroon">
		赤黑乃已：此下原衍『赤黑乃已』四字，據叢刊本、四庫本刪。<span lang="EN-US"><br>
		#2 </span>困：四庫本、叢刊本、輯要本作『因』。<span lang="EN-US"><br>
		#3 </span>劫：四庫本作『竭』。<span lang="EN-US"><br>
		#4 </span>功：原本作『公』，據叢刊本、四庫本改。<span lang="EN-US"><br>
		#5 </span>了：叢刊本作『子』，疑誤。<span lang="EN-US"><br>
		#6 </span>否：叢刊本、四庫本作『不』。<span lang="EN-US"><br>
		#7 </span>且：叢刊本、四庫本均無。<span lang="EN-US"><br>
		#8 </span>矣：此下叢刊本、四庫本有『如何服得』四字。<span lang="EN-US"><br>
		#9 </span>嬰：此上叢刊本、四庫本均有『為』字。<span lang="EN-US"><br>
		#10 </span>百：原本作『不』，據叢刊本、四庫本改。<span lang="EN-US"><br>
		#11 </span>亦：叢刊本、四庫本均作『知』。<span lang="EN-US"><br>
		#12 </span>可：叢刊本、四庫本均作『須』。<span lang="EN-US"><br>
		#13 </span>知：叢刊本、四庫本、輯要本作『如』。<span lang="EN-US"><br>
		#14 </span>令：諸本作『須』。<span lang="EN-US"><br>
		#15 兩：叢刊本、四庫本均置『氣』前。<br>
		#16 </span>亦：叢刊本、四庫本均作『嘗』。<span lang="EN-US"><br>
		#17 </span>傍：叢刊本、四庫本均作『其』。<span lang="EN-US"><br>
		#18 </span>靈柯：通行本《黃庭經》作『靈根』，指脾腎或心腎。<span lang="EN-US"><br>
		#19 </span>故：叢刊本、四庫本均作『則』。<span lang="EN-US"><br>
		#20 </span>代宗：此下四庫本有『時』字。<span lang="EN-US"><br>
		#21 </span>俱：具也。叢刊本、四庫本作『居』。<span lang="EN-US"><br>
		#22 </span>固：叢刊本、四庫本均作『因』。<span lang="EN-US"><br>
		#23 </span>陽亢：叢刊本、四庫本均作『亢陽』。<span lang="EN-US"><br>
		#24 </span>寫：通『瀉』叢刊本、四庫本、輯要本作『瀉』。<span lang="EN-US"><br>
		#25 </span>之謂：原作『謂之』，據叢刊本、四庫本改。<span lang="EN-US"><br>
		#26 </span>曰：原本作『者』，據叢刊本、四庫本改。<span lang="EN-US"><br>
		#27 </span>也：叢刊本、四庫本誤作『可』。<span lang="EN-US"><br>
		#28 </span>將欲自明，故自問之也：叢刊本、四庫本無。<span lang="EN-US"><br>
		#29 </span>即：叢刊本誤作『目』。<span lang="EN-US"><br>
		#30 </span>所以：叢刊本、四庫本無。<span lang="EN-US"><br>
		#31 </span>是合虛也：叢刊本、四庫本均作『合虛』。<span lang="EN-US"><br>
		#32 </span>是合實也：叢刊本、四庫本均作『合實』。<span lang="EN-US"><br>
		#33 </span>既自當精熙流布：叢刊本、四庫本均作『使精氣流布』。<span lang="EN-US"><br>
		#34 </span>故：叢刊本、四庫本無。<span lang="EN-US"><br>
		#35 </span>客：原誤作『容』，據叢刊本、四庫本改。<span lang="EN-US"><br>
		#36 </span>欲求此生壽無極：此上叢刊本、四庫本有『經曰』二字。<span lang="EN-US"><br>
		#37 </span>正：原本作『止』，據叢刊本、四庫本改。<span lang="EN-US"><br>
		#38</span>腠：原作『勝』，據四庫本改。<span lang="EN-US"><br>
		#39 </span>舉：叢刊本、四庫本無。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
