<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:maroon">雲笈七籤卷之六十七</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size:16.0pt;
font-family:新細明體;color:maroon">金丹</span></b></p>
		<p align="left" style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">金丹序</span></b><span lang="EN-US" style="font-family: 新細明體; color: maroon; background: lime">#1</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		《抱朴子》曰：予考覽養生之書，鳩集久視之方，曾授披涉篇卷，以千計矣！莫不皆以還丹金液為大要者焉。然則此二事，蓋仙道之極也。服此而不仙，則古無仙矣！往者喪亂，奔播四出。予周旋徐、豫、荊、襄、江、廣數州之間，閱見移流道士數百人矣。或有素聞其名，在雲日之表者，率皆相似。其所知見，深淺有無，不足以相傾也。人各有道書數十卷，亦未能悉解之也，但寫蓄之耳。時有知行&#28801;、斷穀、及服諸草木藥法，所有方書，大略皆同，理亦無異。或有得《道機經》者，以為至祕，乃云是尹喜所撰。予告之曰：此是魏世軍督王圖所撰耳！非古人也。圖了不知大藥，止<span lang="EN-US" style="background: lime">#2</span>欲以行氣入室求仙，作此《道機》，謂道畢於此，此復是誤人之甚也。予問諸道士，以神丹金液之事，及《三皇文》，召天神地祇之法，了無一人知之。其誇誕自譽及欺人，云已久壽，及言曾與仙人共遊者，將太半矣？口之與書，微有妙說。或謂頗聞金丹，而今無復有得之者，惟上古已度仙人，乃當曉之。或有得丹方外說，不得其真經。或得雜碎丹方，便謂丹法盡於此也。昔左元放於天柱山中精思，而神人授之金丹仙經。會漢末荒亂，不遑合作，而避地來渡江東，志欲投名山以修斯道。予從祖仙公，又從元放授之，凡受《太清丹經》三卷，及《九鼎丹經》一卷。予師鄭君者，則予從祖仙公之弟子也，又於從祖受之，而家貧無資買藥。予親事之，洒掃積久，乃於馬跡山中立壇，盟而受之，並具諸口訣，訣之不書。江東先無此書，書出於左元放，元放以授余從祖，從祖以授鄭君，鄭君以授予，故他道士了無知者也。然予受之已二十餘年矣，資無擔石，詎能為之？但長歎耳！有積金盈櫃，聚錢如山者，復不知有如此不死之法。就令聞之，亦萬無一信，如何？夫歃<span lang="EN-US" style="background: lime">#3</span>玉<span style="background: lime"></span>則知漿茆之薄味，睹崑崙則覺丘垤之至卑。既覽金丹之道，則使人不復視小小方書。然大藥難卒得辨，當須且將御小者以自支持耳。然服他藥萬斛，為能有小益，而終不能使人遂長生也。故老子之訣言云：子不得還丹金液，徒<span lang="EN-US" style="background: lime">#4</span>自苦耳。夫五穀猶能活人，人得之則生，絕之則死，又況於上品之神藥，其益人豈不萬倍於五穀耶？夫金丹之為物，燒之愈久，變化愈妙。黃金入火，百鍊不消，埋之，終天不朽。服此二藥，鍊人身體，故能令人不老不死。此蓋假求於外物以自堅固，有如精<span lang="EN-US" style="background: lime">#5</span>之養火而不減，銅青涂腳，入水不腐，此是借銅之勁以扞其肉也。金丹入身中，沾治榮衛，非但銅青之外傳矣。世間多不信至道者，悠悠皆是。然萬一時偶好事者，而復不值此法，不值明師，無由聞天下之有斯事也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		予今略鈔金丹之都較，以示後之同志好之者，後之同志好之者精修之，精修之<span lang="EN-US" style="background: lime">#6</span>不可守淺近之方，而為<span lang="EN-US" style="background: lime">#7</span>之足以度世也。遂不遇之者，直<span lang="EN-US" style="background: lime">#8</span>當息意於無窮之冀耳。想見其說，必自知出演潦而浮滄海，背螢燭而向日月，聞雷電而覺布鼓之陋，見巨鯨而知寸介之細也。如其嘍嘍，無所先入，欲以弊藥必規昇騰者，何異策蹇驢而欲追迅風，棹藍舟而欲濟大川乎？又諸小餌丹方甚多，然作之有深淺，致力勢不同，雖有優劣，轉不相及，猶一酸之酒，不可以方九醞之醇耳。然小丹之一<span lang="EN-US" style="background: lime">#9</span>者也，猶自遠勝其草木之上者。凡草物燒之即腐，而丹砂燒之成水銀，積變又還成丹砂，其去凡藥亦遠矣！故能令人長生。神仙獨見此理，其去俗人，一何<span lang="EN-US" style="background: lime">#10</span>緬邈之無限乎！世人少所識，多所怪，或不知水銀出於丹砂，告之終不肯信，云丹砂本赤物，從何得成此白物？又云丹砂是石耳，今燒諸石皆成灰，而丹砂何得獨爾？此近易之事，猶不可喻，其聞仙道大而笑之，不亦宜乎！上古真人愍將來之可教者，為作方法，委曲欲使其脫死亡之禍，可謂至言矣！然而俗人終不肯信，謂為虛文。若是虛文者，安得九轉九變，日數所成，皆如方耶？真人所以知此者，誠不可以膚近思求也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">予少好方術，負步諸門<span lang="EN-US" style="background: lime">#11</span>，不憚艱險，每有異聞，則以為喜。雖見毀笑，不以為戚，安知來者而不如今！是以著此以示識者。豈苟尚奇怪，而崇飾空言，欲令書行於世，信結流俗哉？盛陽不能榮枯朽，上智不能移下愚，書為曉者傳，書為識者貴。農夫得彤弓以驅鳥，南夷得&#34926;衣以負薪，夫不知貴，焉可強哉<span lang="EN-US" style="background: lime">#12</span>？世人飽食終日，未必能勤儒墨之業，治進德之務，但共遨遊逍遙，以盡年月。其所營也，非榮則利。或飛蒼走黃於中原，或留連杯觴以羹沸，或荒沉絲竹，或耽淪綺紈，或控弦以疲筋骨，或博奕以棄功夫。聞至道之言而如醉，睹論道之事而晝睡。有身不惜？動之死地，不肯求問養生之法，自欲割削之，煎熬之，憔悴之，漉汔之。而有道者自寶祕其所知，無求於人，亦安肯強行語之乎？世人之常言，咸以長生若可得者，古之聖人富貴，以當得之，而鮮得者，是無此道也，而不知古之富貴者，亦如今之富貴者耳。俱不信不求之，而皆以目前之所見者為急，亦安能得之耶？假令不得&#20915;意信命之可延，仙之可得，亦何惜於試之，小效<span lang="EN-US" style="background: lime">#13</span>但使得三二百歲，不猶愈於凡人之少夭乎？天下之事萬端，而道術尤難明於他事者也。何可以中才之心，而斷世間必無長生之道哉？若正以世人皆不信之，便為無<span lang="EN-US" style="background: lime">#14</span>，則世人智者又何太多乎？今若有識道意而猶修求之者，詎必便是至愚，而皆不及世人耶？又或慮於求長生，儻其不得，恐人笑之，以為暗惑。若所忌斷<span lang="EN-US" style="background: lime">#15</span>萬有一失。而天下果自有此不死－之道者，亦當不復為得之者所笑乎？日月有所不能周照，人心亦安足孤信哉！</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">黃帝九鼎神丹序</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		按《黃帝九鼎神丹經》曰：黃帝服之，遂以昇仙。又云：雖呼吸導引，及服草木之藥，可得延年，不免於死也。服神丹令人壽無極已，與天地相畢，乘雲駕龍，上下太清。黃帝以傳玄子，戒之曰：此道至重，必以授賢，苟非其人，雖積金如山，勿以此道告之也。受之者，以金人金魚投於東流水中以為約，歃血為盟，無神仙之骨，亦不可得見此道也。合丹當於名山之中，無人之地，結伴不得過三人，先齋百日，沐浴五香，致加清潔，勿近污穢，又不得與俗人往來，又不令不信道者知之，謗毀神藥，藥即不成。成者舉家皆仙，不但一身耳。世人不合神丹，反信草木之藥。埋<span lang="EN-US" style="background: lime">#16</span>之即爛，燒之即焦，不能自生，況人乎<span lang="EN-US" style="background: lime">#17</span>？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		九丹者，長生之要，非凡人所當見聞也。兆之蠢蠢，惟知貪富貴而已，豈有非行尸者乎？合時又當祭醮，自有圖法一卷。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">九轉丹名</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">第一丹名丹華，當先作玄武<span lang="EN-US" style="background: lime">#18</span>，用雄黃、雌黃、礬汞、戎鹽、鹵鹽、礜石、牡蠣、赤石脂、滑石、胡粉各數十斤，以為六一泥，固濟火之，三十六日成之，服七日仙。又以玄黃膏丸此丹，置猛火上，須臾成黃金。又以二百四十銖合水銀百斤火之，亦成黃金。金成者，藥成也，金不成者，藥不成也。更封藥而火之，日數如前，無不成也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">第二丹名神符，服之<span lang="EN-US" style="background: lime">#19</span>百日仙也。行度水火，以此丹塗足下，可步行水上。服之，三尸九蟲，皆消壞，其身中百病皆愈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		第三丹名神丹，服一刀圭，百日仙也。以與六畜吞之，亦不死。又能辟五兵。服二百日，仙人玉女，山川鬼神，皆來侍見如形<span lang="EN-US" style="background: lime">#20</span>。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		第四丹名還丹，服一刀圭，百日仙也。朱鳥鳳凰，翔覆其上，玉女至傍。以一刀圭合水銀一斤火之，立成黃金。以此丹塗錢物用之，即日皆還。以此丹書凡人目上，百鬼走避。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">第五丹名餌丹，服之三十日仙也。鬼神來侍，玉女至前。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">第六丹名鍊丹，服之十日仙也。又以汞合火<span lang="EN-US" style="background: lime">#21</span>，即成黃金。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">第七丹名柔丹，服一刀圭，百日仙也。以缺盆汗<span lang="EN-US" style="background: lime">#22</span>和之，服九十日仙也，九十老翁，亦能有子。與金公合火之，即成黃金。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		第八丹名伏丹，服之百日仙也。以此丹如核許帶行，百鬼避之，以丹書門戶上，萬邪眾精不敢前，又辟盜賊虎狼。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		第九丹名寒丹，服一刀圭，即日仙也。玉女來侍，飛行輕舉，不用羽翼。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		凡此九丹，但此得一丹便仙，不在悉作之，作之在人所好者耳。凡餌九丹，欲昇天則昇，欲且止人間亦任意，皆能出入無間，不可得而害矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">太清神丹法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		抱朴子曰：太清神丹，其法出於元君，元君即老子之師也。《太清觀天經》有十篇，云其上七篇不可教授，其下三篇世無足傳，當沉之三泉之下。三篇者，是正丹經，上中下凡三卷也。元君者，大神人也，能調和陰陽，役使風雨，驂駕九龍十二白虎，天下眾仙皆隸焉。猶自言本亦學道服丹之所致也，非自然也，&#20917;凡夫乎？其經曰：上士得道，昇為天官；中士得道，棲集崑崙；下士得道，長生世間；愚民不信，謂為虛言。從朝至暮，但作求死之事，了不求生，而天豈能強生之乎？凡人惟知美食、好衣、聲色。富貴而能<span lang="EN-US" style="background: lime">#23</span>恣心盡欲，盡命奄歿之徒<span lang="EN-US" style="background: lime">#24</span>，慎無以神丹告之，令其笑道慢<span lang="EN-US" style="background: lime">#25</span>真益罪也。傳丹經不得其人，即不告。若有篤信者，可將合成藥以分之，莫輕以其<span lang="EN-US" style="background: lime">#26</span>傳之也。知此道者，或王侯<span lang="EN-US" style="background: lime">#27</span>。為神丹既成，不但長生，又以作黃金。金成，取百斤先設大祭。祭自有別法一卷，不與九鼎祭同也。祭當別稱名銜，各檢署具用金斤數。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		禮天二十斤，日月五斤，北斗八斤，太一八斤，井五斤，&#31432;五斤，河伯十二斤，社五斤，門戶閤鬼清君各五斤，</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		凡八十八斤。餘一十二斤，以好韋囊盛之，良日於都市中市盛之處，嘿聲放棄之，徑去，無復顧。凡用百斤外，乃得自恣用之耳。不先以金禮神，必致殃咎。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">又曰：長生之道，不在祭祀事鬼神也，在<span lang="EN-US" style="background: lime">#28</span>導引與屈伸也。昇仙之要在神丹。知之不易，為之難<span lang="EN-US" style="background: lime">#29</span>也。子能作之，可長存也。近代漢末新野陰君，合此太清丹得仙。其人本儒生<span lang="EN-US" style="background: lime">#30</span>，多才思，善著詩及丹經讚并序，述初學道隨本師末<span lang="EN-US" style="background: lime">#31</span>。列已知識之得仙者四十餘人，甚分明。他作此太清小法<span lang="EN-US" style="background: lime">#32</span>，難於合《九鼎經》，是白日昇天之上法也。當合之日，先生華池，赤盥艮雪<span lang="EN-US" style="background: lime">#33</span>玄白飛符三五神水，乃可起火耳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">九轉丹遲速效驗</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
		<span style="font-family:新細明體;color:maroon">一轉之丹，服之三年仙。<span lang="EN-US"><br>
		</span>二轉之丹，服之二年仙。<span lang="EN-US"><br>
		</span>三轉之丹，服之一年仙。<span lang="EN-US"><br>
		</span>四轉之丹，服之半年仙。<span lang="EN-US"><br>
		</span>五轉之丹，服之百日仙。<span lang="EN-US"><br>
		</span>六轉之丹，服之四十日仙。<span lang="EN-US"><br>
		</span>七轉之丹，服之三十日仙。<span lang="EN-US"><br>
		</span>八轉之丹，服之十日仙。<span lang="EN-US"><br>
		</span>九轉之丹，服之三日仙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">若取九轉之丹，內神鼎中，夏日之後暴之昇熱<span lang="EN-US" style="background: lime">#34</span>，內朱兒一斤於蓋下，伏伺之，候日精照之。須臾，翕然俱起煌輝，神光五色，即化為還丹。取而服之一刀圭，即白日昇天。又以丹封泥之，塗於土釜中，糠火燒，先文後武，其一轉至九轉，遲速各有日數，多少以知之耳。其轉數少，其藥力未足，故服之用日多，乃<span lang="EN-US" style="background: lime">#35</span>得仙遲也。其轉數多，則藥力成<span lang="EN-US" style="background: lime">#36</span>，故服之用日少，而得仙速也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">九光丹法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		九光丹與九轉丹法，大都相似耳。作之法：當以諸藥合火之，以轉五石。五石者，丹砂、雄黃、白礬、曾青、磁石也。一石輒五轉，而各成五色<span lang="EN-US" style="background: lime">#37</span>，五色為二十五色，色各有一兩，而異器盛之。欲起死人，未滿三日者，取青丹一刀圭，發其口，內之，死人立生也。欲致行&#21416;，取黑丹和水，以塗左手，其所求如口所道皆至，可召天下萬物也。欲隱形及先知<span lang="EN-US" style="background: lime">#38</span>未然方來之事，及住年不老，服黃丹一刀圭，即便長生，坐見萬里之外，吉凶所知<span lang="EN-US" style="background: lime">#39</span>，皆如在目前也。人生宿命，盛衰壽夭，貴賤貧富皆知之也。其法俱在《太清經》卷中。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">五靈丹法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		《五靈丹》一卷，凡有五法也。丹砂、雄黃、雌黃、硫黃、曾青、礬石、石、戎鹽、太一餘&#31918;，亦用六一泥及神室祭醮之，合之三十六日成。又用《五帝符》，以五色書之，亦令人不死，但不及太清及九鼎丹耳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">岷山丹法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">《岷山丹法》，道士張蓋<span style="background: lime"></span>精思於岷山石室中，得此方也。其法鼓黃銅<span lang="EN-US" style="background: lime">#40</span>以作方諸，以承取月水，以水銀覆之，致日精火其中，長服之不死。又取此丹置雄黃銅燧中，覆以汞暴之。二十日，發而治之，以井花水服如小豆大，百日，盲者能視，百病即愈，髮白還黑，齒墮更生。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">五成丹法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		《五成丹》亦有九首，似九鼎而不及也。其要取雄黃，燒取其中銅，鑄以為器，覆之三歲<span lang="EN-US" style="background: lime">#41</span>，淳苦酒上，比百日，此器皆生赤乳，長數分，或有五色琅玕，取治而服之，亦令人長生。又可以和菟<span lang="EN-US" style="background: lime">#42</span>掘取剋其血，以和此丹，服之即變化在意也。又以朱草和一刀圭，服之，能乘虛而行之。朱草葉如菰，生不群，長不雜，枝幹皆赤，莖如珊瑚，多生名山岩石之下，刻之汁如血，以玉及八石金銀投其中，立便可丸如泥，久則成水。以金投之，化為金漿，以玉投之，即為玉體。服之皆長生。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">金液法</span></b><span style="font-size:9.0pt;font-family:新細明體;color:maroon">威喜巨勝法附</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		《抱朴子》曰：金液，太一所服而仙者也，不&#20943;九丹矣。合之，用古秤黃金一斤，並用玄明龍膏、太一旬守中石<span lang="EN-US" style="background: lime">#43</span>、冰石、紫遊女、玄水液、金化石、丹砂，封之即成水。其經云：金液入口，則身皆金色。老子受之於元君，元君曰：此道至重，百年一出，藏之石室。合之，齋戒百日，不得與俗人往來，於名山之側，東流之水上，別立精室<span lang="EN-US" style="background: lime">#44</span>，百日成，服一兩便仙。若未欲去世，且作地仙者。但齋戒百日。若欲昇天，皆先斷穀一年，乃服之。若半兩，則長生不死矣。萬害百毒，不能傷之，可畜妻子，居官秩，在意所欲，無所禁也。若後<span lang="EN-US" style="background: lime">#45</span>昇天者，乃齋戒服一兩，便飛仙矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">《威喜巨勝法》：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">取金液及水銀，左味<span lang="EN-US" style="background: lime">#46</span>合煮之，三十日出，以黃玉甌<span lang="EN-US" style="background: lime">#47</span>盛，以六一泥封，置猛火炊之，卒時<span lang="EN-US" style="background: lime">#48</span>皆化為丹，服如小豆大便仙。、以此丹一刀圭粉，水銀一斤即成銀<span lang="EN-US" style="background: lime">#49</span>。又取此丹<span lang="EN-US" style="background: lime">#50</span>一斤置火上扇之，化為赤金而流，名曰丹，以塗刀劍，辟兵萬里。以此丹金為盤&#26880;飲食，俱令人長生。以承日月，下得神汋，如方諸之得水也，飲之者不死也。以金汋和黃土，內六一泥甌中，猛火炊之，盡成<span lang="EN-US" style="background: lime">#51</span>黃金。復以火灼之，皆化為丹，服之如小豆大，可以入名山大川為地仙。受《金液經》，投金人八兩於東流水中，歃血為誓，乃告之。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		口訣曰：不知本法，盜其方而合之，終不成也。凡人有至信者，可以藥與之，不可輕傳其書，必兩受其殃，天神鑒人甚近，不可不知耳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		《抱朴子》曰：九丹成為仙藥之上，然合作之，所用雜藥甚多。若四方清通，市之可具；若九域分隔，則其物不可得也。又當起火，晝夜數十日，伺候火力，不可令失其適，勤苦致難，故不及合金液之易也。合金液，惟金為難得耳。古秤一斤於今秤二斤，率不過直三十許萬，其使用雜藥差易具。又不起火，但以置華池中，日數足便成耳。都合不<span lang="EN-US" style="background: lime">#52</span>用四十萬，而得一劑，可足八仙人也。</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">雲笈七籤卷之六十七</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">#1 </span><span style="font-family:新細明體;color:maroon">
		金丹序：此章叢刊本、四庫本無。<span lang="EN-US"><br>
		#2 </span>止：今本《抱朴子》作『正』。<span lang="EN-US"><br>
		#3 </span>歡：品嘗，今本《 抱朴子》 作『飲』。<span lang="EN-US"><br>
		#4 </span>徒：今本《抱朴子》作『虛』。<span lang="EN-US"><br>
		#5 </span>精：今本《抱朴子》作『脂』。<span lang="EN-US"><br>
		#6 </span>後之同志好之者精修之，精修之：今本《抱朴子》作『其勤求之，求之』。<span lang="EN-US"><br>
		#7 </span>為：今本《抱朴子》作『謂』。<span lang="EN-US"><br>
		#8 </span>直：只。<span lang="EN-US"><br>
		#9 </span>一：今本《抱朴子》作『下』。<span lang="EN-US"><br>
		#10 </span>一何：今本《 抱朴子》 作『亦何』。<span lang="EN-US"><br>
		#11 </span>負步諸門：今本《抱朴子》作『負步請問』。<span lang="EN-US"><br>
		#12 </span>夫不知貴，焉可強哉：今本《抱朴子》作『夫不知者，何可強哉』。<span lang="EN-US"><br>
		#13 </span>小效：今本《抱朴子》作『試之小效』。<span lang="EN-US"><br>
		#14 </span>便為無：今本《抱朴子》作『便謂為無』。<span lang="EN-US"><br>
		#15 </span>若所忌斷：今本《抱朴子》作『若心所斷』。<span lang="EN-US"><br>
		#16 </span>埋：此下今本《抱朴子》重有『草木之藥』四字。<span lang="EN-US"><br>
		#17 </span>&#20917;人乎：今本《抱朴子》作『何能生人乎』。<span lang="EN-US"><br>
		#18 </span>玄武：按今本《抱朴子》及下文例，當作『玄黃』。<span lang="EN-US"><br>
		#19 </span>服之：此下今本《抱朴子》有『三九圭』三字。<span lang="EN-US"><br>
		#20 </span>皆來侍見如形：今本《抱朴子》作『皆來侍之，見如人形』。<span lang="EN-US"><br>
		#21 </span>火：此下今本《抱朴子》有『之』字。<span lang="EN-US"><br>
		#22 </span>缺盆汗：按今本《抱朴子》當作『缺盆汁』。<span lang="EN-US"><br>
		#23 </span>而能：今本《抱朴子》作『而已』，屬上讀。<span lang="EN-US"><br>
		#24 </span>盡命奄歿之徒：今本《抱朴子》作『奄忽終歿之徒』。<span lang="EN-US"><br>
		#25 </span>慢：四庫本作『侮』，今本《抱朴子》作『謗』。<span lang="EN-US"><br>
		#26 </span>輕以其：叢刊本、四庫本均作『輕易』。《抱朴子》『其』下有『方』字。<span lang="EN-US"><br>
		#27 </span>或王侯：今本《抱朴子》作『何用王侯』。<span lang="EN-US"><br>
		#28 </span>在：此上今本《抱朴子》有『不』字。<span lang="EN-US"><br>
		#29 </span>難：此上叢刊本、四庫本有『甚』字，《抱朴子》有『實』字。<span lang="EN-US"><br>
		#30 </span>其人本儒生：此起至『甚分明』凡四十字，叢刊本、四庫本無。<span lang="EN-US"><br>
		#31 </span>末：此上今本《抱朴子》有『本』字。<span lang="EN-US"><br>
		#32 </span>他作此太清小法：叢刊本、四庫本均作『其法』。今本《抱朴子》『他』作『也』，屬上讀，此下為『作此太清丹，小為難合於九鼎』。<span lang="EN-US"><br>
		#33 </span>艮雪：《抱朴子》作『艮雲』。<span lang="EN-US"><br>
		#34 </span>夏日之後暴之昇熱：今本《抱朴子》作『夏至之後，爆之鼎熱』。昇（昇）當為『鼎』之誤。<span lang="EN-US"><br>
		#35 </span>乃：叢刊本、四庫本均作『而』。<span lang="EN-US"><br>
		#36 </span>成：《抱朴子》作『盛』。<span lang="EN-US"><br>
		#37 </span>五色：按今本《抱朴子》當為『五石』。<span lang="EN-US"><br>
		#38 </span>先知：原作『先然』，據四庫本及《抱朴子》改。<span lang="EN-US"><br>
		#39 </span>吉凶所知：今本《抱朴子》作『吉凶皆知』。<span lang="EN-US"><br>
		#40 </span>鼓黃銅：今本《抱朴子》作『鼓冶黃銅』。<span lang="EN-US"><br>
		#41 </span>三歲：四庫本作『逾歲』。<span lang="EN-US"><br>
		#42 </span>又可以和菟：今本《抱朴子》作『又可以和菟絲』。<span lang="EN-US"><br>
		#43 </span>太一旬守中石：今本《抱朴子》作『太一旬首中石』。<span lang="EN-US"><br>
		#44 </span>精室：今本《抱朴子》作『精舍』。<span lang="EN-US"><br>
		#45 </span>後：今本《抱朴子》作『復』。<span lang="EN-US"><br>
		#46 </span>左味：今本《抱朴子》作『一味』。<span lang="EN-US"><br>
		#47 </span>黃玉甌：按《抱朴子》當為『黃土甌』。<span lang="EN-US"><br>
		#48 </span>卒時：今本《抱朴子》作『六十時』。<span lang="EN-US"><br>
		#49 </span>即成銀：原本無，據《抱朴子》補。<span lang="EN-US"><br>
		#50 </span>丹：此下按今本《抱朴子》及下文例當有『金』字。<span lang="EN-US"><br>
		#51 </span>成：今本《抱朴子》作『誠』。<span lang="EN-US"><br>
		#52 </span>不：按今本《抱朴子》當作『可』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
