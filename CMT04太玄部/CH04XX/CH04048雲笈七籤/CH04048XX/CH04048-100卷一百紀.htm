<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:maroon">雲笈七籤卷之一百</span></b></p>
		<p style="line-height: 150%; margin-top: 0; margin-bottom: 0"><b>
		<span lang="EN-US" style="font-size:
16.0pt;font-family:新細明體;color:maroon">&nbsp;</span></b></p>
		<p style="line-height: 150%; margin-top: 0; margin-bottom: 0"><b>
		<span style="font-size:16.0pt;
font-family:新細明體;color:maroon">紀</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size:14.0pt;font-family:新細明體;color:maroon">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b><span style="font-size:14.0pt;font-family:新細明體;color:maroon">
		真宗皇帝御制《先天紀&#21465;》</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		蓋聞幽通造化，是謂神功；是胥洎範圍，斯云聖&#36857;。若乃六合無外，億世相因。仰之若日星，遵之若繩墨，上賓之御，默贊於高旻；長發之祥，隆興於丕緒。故當遹追盛烈，昭示群倫，廣五典之闕疑，為六經之首冠者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		思文聖祖，肇初生民，時屬洪荒，政方樸略。儲精曾宙，下撫於八紘；應運中央，茂宣於三統。先覺以化庶彙，總己以御眾靈。涿鹿觀兵，濟人而定難，梁峰紀號，奉天而告成。順拜峒山，所以尊乎&#20914;妙；輕舉冶谷，所以登乎紫清。俗畏其神，民習其教。九國承於世祀，三代繼於大宗。宜乎竹帛之文，紀丕功而罔盡；車書之域，仰遺&#36857;而咸周。豈止唐堯之協和萬邦，姬文之本支百世，庖犧之始畫八卦，高辛之正是五行者哉！顧以眇躬，紹玆寶歷。元符之降，寶荷於鴻仁；真馭之臨，獲聞於諄誨。知開先之有自，懷積累之無疆。由是寶綬以奉徽稱，棟宇以新原廟。夙夜之意，靡舍於歸尊；卿士之心，彌思乎順美。樞密使檢校太尉、同平章事王欽若，樞機協贊，文史博通。仰錫羨於元都，徇追崇於&#20937;德。覃精紬素，盡銓魯壁之編；率勵鉛黃，感正&#26187;河之誤。以至琅函瓊蘊，竹簡雲籤，遠訪名山，近觀藏室，群分類聚，索隱造微。鑽集成書。蓋無乎遺論，封章來上，尤見乎資忠，庶諧永世之期，求乃冠篇之作。慶基紹祚，思祖德之垂鴻；惇史揚輝，表孫謀之繼志。雖有慚於麗薄，蓋聊&#21465;乎徽音。式制佳名，用標緗裹，題曰《先天紀》。冀夫恢隆世表，丕顯天宗。龍門補藝之言，常傳其實錄；闕里昇堂之士，莫得而措辭云爾！</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">軒轅本紀</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">軒轅，黃帝。姓公孫，</span><span style="font-size:
9.0pt;font-family:新細明體;color:maroon">自周制五等諸侯後，乃有公孫姓。軒轅為黃帝，長於姬水，合以姬為姓，不知古史何據也？</span><span style="font-family:新細明體;color:maroon">有熊國君少典之次子也，</span><span style="font-size:9.0pt;font-family:新細明體;color:maroon">伏羲生少典，少典生神農。及黃帝襲帝位，居有熊之封焉。</span><span style="font-family:新細明體;color:maroon">其母西喬氏女，名附寶，暝見大電光繞北斗，樞星照於郊野，附寶感之而有娠，以樞星降，又名曰天樞。懷之二十四月，生軒轅於壽丘，</span><span style="font-size:9.0pt;font-family:新細明體;color:maroon">地名，在魯東門之外。</span><span style="font-family:新細明體;color:maroon">帝生而神靈，幼而徇齊，</span><span style="font-size:
9.0pt;font-family:新細明體;color:maroon">疾而速也。</span><span style="font-family:新細明體;
color:maroon">弱而能言，長而敦敏，成而聰明。龍顏日角，河目隆顙＃＃ 
		，蒼色大肩，始學於大項，長於姬水。帝年十五，心慮無所不通，乃受國於有熊，襲封君之地，</span><span style="font-size:
9.0pt;font-family:新細明體;color:maroon">在鄭州新鄭縣。</span><span style="font-family:
新細明體;color:maroon">以制作軒冕，乃號軒轅，以土德王，曰黃帝。得奢龍，辨乎東方，</span><span style="font-size:
9.0pt;font-family:新細明體;color:maroon">解在下文。</span><span style="font-family:新細明體;
color:maroon">得祝融，辨乎南方，</span><span style="font-size:9.0pt;font-family:新細明體;
color:maroon">心星以火，火在正南，大明也。融，光明也。主火之官號祝融，南字從南從午。南求也，求正對為明為暗。則南為陽，北為陰也。</span><span style="font-family:新細明體;color:maroon">得火封，辨乎西方，酉之半也，</span><span style="font-size:9.0pt;font-family:新細明體;color:maroon">雞之鳴旦，則望東而身居西也。酉，雞也。以小入時</span><span style="font-family:新細明體;color:maroon">＃＃ 
		</span><span style="font-size:9.0pt;
font-family:新細明體;color:maroon">名之，酉半為西也。</span><span style="font-family:新細明體;
color:maroon">得后土，辨乎北方。</span><span style="font-size:9.0pt;font-family:新細明體;
color:maroon">北，陰也，背也。故曰北。四方之名也。東者，動也，日出萬物乃動也。東字從日穿木，以日出望之，如穿扶桑之林木也。日所出在扶桑東數十萬里。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝娶西陵氏於大梁，曰嫘祖，為元妃。生二子玄囂、昌意。初喜天下之戴己也，養正娛命，自取安而順之，為鴻黃之代，以一民也。時人未使而自化，未賞而民勸，其心愉而不偽，其事素而不飾，謂之太清之始也。耕者不侵畔，漁者不爭岸，抵市不預價，市不閉鄙，商旅之人，相讓以財，外戶不閉，是謂大同。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝里＃＃ 
		天下十五年之後，憂念黎庶之不理，竭聰明，進智力，以營百姓，具修德也。考其功德，而務其法教。時元妃西陵氏始養蠶為絲。</span><span style="font-size:9.0pt;font-family:新細明體;color:maroon">今《禮記》，皇後祭先蠶西陵氏。葛稚川《西京記》曰：宮內有先蠶壇。</span><span style="font-family:新細明體;color:maroon">乃有天老，五聖以佐理化。帝取伏犧氏之卦象，法而用之，據神農所重六十四卦之義，帝乃作八卦之說，謂之《八索》，求其重卦之義也。時有臣曹胡造衣，臣伯余造裳，臣於則造履，帝因之作冠冕，</span><span style="font-size:9.0pt;font-family:新細明體;color:maroon">冠者則服之，又名冕者，則冠中之別名。以其後高前下，有俛仰之形，因曰冠冠，冕也。</span><span style="font-family:新細明體;color:maroon">始代毛革之弊，所謂黃帝垂衣裳而天下理也。帝因以別尊卑，令男女異處而居，取法乾坤天尊地卑之義。帝見浮葉方為舟，即有共鼓化狄三臣助作舟&#27293;，所謂刳木為舟，剡木為&#27293;也。以取諸渙。渙，散也，物大通也，所以濟不通也。帝又觀轉蓬之象以作車。時有神馬出，生澤中，因名澤馬。一曰吉光，又曰吉良，出大封國。亳州東，古國也。文馬縞身朱鬣，乘之壽千歲，以聖人為政，應而出。</span><span style="font-size:9.0pt;font-family:新細明體;color:maroon">今飛龍司有吉良廄，因此也。薛綜曰：與騰黃一也。所出之國各別。葛稚川曰：騰黃之馬，吉光之獸。則獸馬各異。今據吉光即馬，騰黃即獸，稚川之說又別。</span><span style="font-family:新細明體;color:maroon">又有騰黃神獸，其色黃，狀如狐，背上有兩角，龍翼</span><span style="font-size:9.0pt;font-family:新細明體;color:maroon">一本云龍翼而馬身，一名乘黃，一名飛黃，或曰古黃，又曰翠黃，出日本國，壽三千歲，日行萬里，乘此令人壽二千歲。</span><span style="font-family:新細明體;color:maroon">出日本國，壽二千歲。</span><span style="font-size:
9.0pt;font-family:新細明體;color:maroon">《六典》曰：宋齊梁陳皆有車府乘黃之官。今太僕寺有乘黃署，即其事。</span><span style="font-family:新細明體;color:maroon">黃帝得而乘之，遂周旋六合，所謂乘八翼之龍遊天下也。故遷徙往來無常。帝始教人乘馬，有臣勝作服牛以用之。《世本》云：所謂服牛乘馬，引重致遠，以取諸《隨》，得隨所宜也。有臣黃雍父始作舂＃＃，所謂斷木為杵，掘地為臼，以濟萬人，取諸《小過》也。小過者，過而通也。帝作&#31432;以著經，始令鑄釜造甑，乃蒸飯而烹粥，以易茹毛飲血之弊。有臣揮始作弓，臣夷牟作矢，所謂弦木為弧，刻木為矢也。</span><span style="font-size:9.0pt;font-family:新細明體;color:maroon">《史記》云，黃帝為之也。</span><span style="font-family:新細明體;color:maroon">弧矢之利，以威天下，取諸《睽》。睽，乖也，制不順也。帝始作屋，築宮室，以避寒暑燥濕，謂之宮室，言處於中也。所謂上楝下宇，以待風雨，取諸《大壯》。大者，壯也。帝又令築城邑以居之，始改巢居穴處之弊。又重門擊柝，以待暴客，以取諸《豫》，備不虞也。又易古之衣薪，葬以棺槨，以取諸《大過》也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝服齋於中宮，於洛水上，坐玄扈石室，與容光等觀。忽有大鳥銜圖置於帝前，帝再拜受之。是鳥狀如鶴，而雞頭鸞喙，龜頸龍形，駢翼魚尾，體備五色，三文成字。首文曰慎德，背文曰信義，膺文曰仁智。天老曰：是鳥麟前鹿後蛇頸，背有龍文，足履正，尾繫武。有九苞，一曰包命，二心合度，三耳聰達，四舌屈伸，五釆色備，六冠鉅銳鉤，七金目鮮明，八音激揚，九腹大。一名鶠，其雄曰鳳，其雌曰凰，高五六尺，朝鳴曰登晨，晝鳴曰上祥，夕鳴曰歸昌，昏鳴曰固常，夜鳴曰保長，皆應律呂，見則天下安寧。黃帝曰：是鳥遇亂則去，居九夷矣！出於東方君子之國，又出丹穴之山。有臣沮頌，蒼頡觀鳥跡作文字，此文字之始也。</span><span style="font-size:9.0pt;font-family:新細明體;color:maroon">先儒論文字之始不同，或始於三皇，或始於伏羲，或云與天地並興。今據司馬遷、班固、韋延、宋衷、傳玄等云，蒼頡、黃帝臣，今據此載之。諸家說蒼頡，亦無定據。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝修德義，天下大理。乃召天老謂之曰：吾夢兩龍挺白圖，出於河，以授予，敢問於子。天老對曰：此《河圖》、《洛書》將出之狀，天其授帝乎！試齋戒觀之。黃帝乃齋於中宮，衣黃服，戴黃冕，駕黃龍之乘，載交龍之旂，與天老五聖遊於河洛之間。求夢未得，帝遂沉璧於河，乃大霧三日。又至翠&#23296;之泉，有大鱸魚於河中，訴流而至。殺三牲以醮之，即甚雨，七日七夜，有黃龍負圖而出於河。黃帝謂天老五聖曰：子見河中者乎？天老五聖乃前跪授之，其圖五色畢具，白圖蘭葉而朱文，以授黃帝，乃舒視之，名曰《綠錯圖》，令侍臣寫之，以示天下。黃帝曰：此謂《河圖書》。是歲之秋也，帝既得龍鳳之圖書，蒼頡之文，即制文章，始代結繩之政，以作書契，蓋取諸夬。夬，&#20915;也，&#20915;斷萬事。</span><span style="font-size:9.0pt;font-family:新細明體;color:maroon">自垂衣裳至制文字，凡九事。按皇甫謐《帝王代記》載，此九事皆黃帝之功。今各以當時事及眾書所載，列之如前以明之。然於《易擊》說此九事，則上自黃帝，下至堯舜。以其先儒說者，或以為不獨黃帝。若以皇甫所載，及今所引眾書，則九事皆黃帝始創制之以服用，後代聖人至堯舜，但繼作修飾爾！</span><span style="font-family:新細明體;color:maroon">於是黃帝定百物之名，作八卦之說，謂之《八索》。一號帝鴻氏，一號歸藏氏，乃名所制曰《歸藏書》，此《易》之始也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝垂衣裳之後，作龍一表之服，畫日月星辰於衣上以象天，故有《龍&#34926;之頌》。帝納女節為妃，其後女節見大星如虹，下臨華渚，女節感而接之，生少&#30369;。</span><span style="font-size:9.0pt;font-family:新細明體;color:maroon">《代記》云，女節即嫘祖，非也。</span><span style="font-family:新細明體;color:maroon">帝又納醜女，號嫫母，使訓宮人，而有淑德，奏《六德之頌》。又納費修氏為夫人。是時庶民甘其食，美其服，樂其俗，安其居，無羨欲之心。鄰國相望，雞犬之音相聞，至老而不相往來，無求故也。所謂黃帝理天下，便民心，謂之至理之代。是時風不鳴條，謂之天下之喜風也。雨不破塊，謂十日一小雨，應天下文；十五日一大雨，以葉運也。以嘉禾為糧，謂大禾也，其穗異常。以醴泉為漿，謂泉水味美如酒，可以養老也。以五芝為芳，謂有異草生於圃，則芝英、紫芝、金芝、黑芝，五芝草生，皆神仙上藥。時有水物洋湧，山車滿野，於是德感上天，故有黃星之祥，謂之異星，形狀似月，助月為光，名曰景星。又有赤方氣與青方氣相連，赤方中有二星，青方中有一星，凡三星。又有異草生於庭，月一日生一葉，至十五日生十五葉，至十六日一葉落，至三十日落盡。若小月，即一莢厭而不落，謂之蓂莢，以明於月也，亦曰曆莢。帝因鑄鏡以象之，為十五面神鏡，寶鏡也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		於時大撓能探五行之情，占北斗、衡所指，乃作甲乙十干以名日，立子丑十二辰以名月，以鳥獸配為十二辰屬之，以成六旬，謂造甲子也。黃帝觀伏犧之三畫成卦，八卦合成二十四氣、即作紀曆，以定年也。帝敬大撓以為師，因每方配三辰，立孟仲季，自是有陰陽之法焉。黃帝聞之，乃服黃衣，帶黃紳，首黃冠，齋於中宮。即有鳳凰蔽日而至，帝乃降階，東面再拜稽首曰：天降丕祐，敢不承命。鳳乃止帝東園，集於梧桐，又巢於阿閣，非竹實不食，非醴泉不飲，其飲也，則自鳴舞，音如笙簫。帝即使伶倫往大夏之西，大夏國在西，去長安萬里。阮榆之谿，崑崙之陰嶰谷，釆鐘龍之竹，取其竅厚均者，斷兩節，間三寸七分，吹之為黃鍾之音。</span><span style="font-size:9.0pt;font-family:新細明體;color:maroon">十一月律為黃鍾，謂冬至一陽生，萬物之始也。</span><span style="font-family:新細明體;color:maroon">以本至理之代天地之風氣。所謂黃帝能理日月之行，調陰陽之氣，為十二律呂，雄雌各六也。《</span><span style="font-size:9.0pt;font-family:新細明體;color:maroon">&#26187;書》云，律管長尺，六孔，十二月之音。稟之以竹，取自然圓虛也；以玉取堅貞溫、潤也。</span><span style="font-family:新細明體;color:maroon">時有女媧之後容成氏，善知音律，始造律曆，元起辛卯。又推冬至日在之星，</span><span style="font-size:9.0pt;font-family:新細明體;color:maroon">南斗後星也。</span><span style="font-family:新細明體;color:maroon">又問天老，得天元日月星辰之書。天文刻漏之書以紀時。有臣隸首善算法，始作數著筭術焉。臣伶倫作權量權，</span><span style="font-size:9.0pt;font-family:新細明體;color:maroon">秤也，量即斗斛也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">黃帝得蚩尤＃＃ ，始明乎天文。</span><span style="font-size:9.0pt;font-family:新細明體;color:maroon">據《管子喜向之，蚩尤有術，後乃叛。</span><span style="font-family:新細明體;color:maroon">帝又獲寶鼎，乃迎日推策。於是順天地之紀，旁羅日月星辰，作蓋天儀，測玄象，推分星度，以二十八宿為十二次。角亢為壽星之次，房心為大火之次，箕斗為析木之次，牛女為星紀之次，虛危為玄枵之次，室壁為諏觜之次，奎婁為降婁之次，昴畢為大梁之次，觜參為實沉之次，井鬼為鶉首之次，星張為朱火之次，翼軫為鶉尾之次。立中外之星，作占日月之書，此始為觀象之法也。皆自《河＃＃圖》而演之。又使羲＃＃ 
		和占日，常儀占月，鬼臾區占星，帝作占候之法，占日之書，以明休咎焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝有茂德，感真人來遊玉池，至德所致也。有瑞獸在囿，玄枵之獸也。《尚書‧中候》云：麋身、牛尾，狼蹄、一角，角端有肉，示不傷物也。音中黃鍾，文章彬彬然。牝曰麒，牡曰麟。生於火，遊於土。春鳴曰歸禾，夏鳴曰扶幼，秋冬鳴曰養信。帝又得微蟲蛄螻，有大如羊者，大如牛者，蟲名螾，大如虹者，應土德之王也。有獸名</span><span style="font-family: 新細明體; color: maroon; background: lime"></span><span style="font-family:新細明體;
color:maroon">，如師子，食虎，而循常近人，或來入室，人畏而患之。帝乃上奏於天，徙之北荒。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝以景雲之瑞，慶雲之祥，即以雲紀官，官以雲為名，故有縉雲之官。</span><span style="font-size:9.0pt;font-family:新細明體;color:maroon">或云帝煉金丹，有縉雲之瑞，自號縉雲氏。赤多白少為縉。</span><span style="font-family:新細明體;color:maroon">於是設官分職，以雲命官，春為青雲官，夏為縉雲官，秋為白雲官，冬為黑雲官。帝以雲為師也。是時炎帝之裔姜姓者也。縉雲者，帝之祥雲，其雲非雲非煙，非紅非紫。又以帝煉丹於姿州縉雲之堂，有此祥雲也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝置四史官，令泹誦、蒼頡、隸首、孔甲居其職，主圖籍也</span><span style="font-size:9.0pt;font-family:新細明體;color:maroon">《周禮》，掌版圖，人戶版籍也。</span><span style="font-family:新細明體;color:maroon">又令蒼頡主人儀。孔甲始作盤盂，以代凹尊坏飲之朴，著《盤盂篇》，盤盂之誠也。帝作巾几之法以著經，黃帝書中通理，黃帝史謂之《墳》。墳，大也</span><span style="font-size:9.0pt;font-family:新細明體;color:maroon">孔安國曰：遭秦焚之，不可聞也。</span><span style="font-family:新細明體;color:maroon">有臣史王始造畫，又濟南人公玉帶上黃帝明堂圖，有複道，上有樓，從西南入，此樓之始也。帝依圖制之，曰合宮，可以觀其行也。乃立明堂之議，以觀於賢也。時有仙伯出於岐山下，號岐伯，善說草木之藥性味，為大醫。帝請主方藥。帝乃修神農所嘗百草性味，以理疾者，作《內外經》。又有雷公述《炮炙方》，定藥性之善惡。扁鵲、俞附＃＃二臣定《&#33033;經》，療萬姓所疾。帝與息鵲論&#33033;法，撰《&#33033;書上下經》。</span><span style="font-size:9.0pt;font-family:
新細明體;color:maroon">漢文里陽公淳於意能知疾之生死，按《&#33033;經》也。</span><span style="font-family:新細明體;
color:maroon">帝問岐伯&#33033;法，又制《素問》等書及《內經》。今有二帙，各九卷，後來就修之，按《素問》序云岐伯作，今卷數大約闕少，其八十一難，後來增修。又云天降素女以治人疾，帝問之，遂作《素問》也。帝問少俞鍼注，乃制《鍼經》明堂圖灸＃＃之法，此鍼藥之始也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">黃帝理天下，始以中方之色稱號。初居有熊之國，曰有熊帝</span><span style="font-size:9.0pt;font-family:新細明體;color:maroon">如顓頊為高陽帝，帝譽為高辛帝，唐堯為陶唐帝也，</span><span style="font-family:新細明體;color:maroon">不好戰爭。當神農之八代榆岡＃＃ 
		始衰，諸侯根侵。以黃帝稱中方，故四方僭號，亦各以方色稱。</span><span style="font-size:9.0pt;font-family:新細明體;color:maroon">史載而不言名號，即青帝太嗥，赤帝神農，白帝少昊，黑帝顓頊，時有四帝之後，子孫僭越而妄有稱者也。</span><span style="font-family:新細明體;color:maroon">僉共謀之，邊城日駭。黃帝乃罷臺榭之一役，省靡麗之財，周戎士，築營壘。帝問於首陽山，</span><span style="font-size:9.0pt;font-family:新細明體;color:maroon">在河中郡，不安其居。</span><span style="font-family:新細明體;color:maroon">令采首山之金，始鑄刀造弩。有於東海流波山得奇獸，狀如牛，蒼身無角一足，能出入水，吐水則生風雨，光如日月，其音如雷，名日夔牛<span lang="EN-US">p
		</span>帝令殺之，以其皮冒之，以為鼓，以擊之，聲聞五百里，</span><span style="font-size:
9.0pt;font-family:新細明體;color:maroon">《世本》云殷巫咸始作鼓，則非也。</span><span style="font-family:新細明體;color:maroon">帝令軍人吹角為龍鳴，此鼓角之始也。於是又令作蹴踘之戲，以練武士。</span><span style="font-size:9.0pt;font-family:新細明體;color:maroon">今擊毬也。《西京記》曰，踘場即毬場也。</span><span style="font-family:新細明體;color:maroon">黃帝云：日中必&#29101;，操刀必割。狂屈&#31466;聞之曰：黃帝知言也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝有天下之二十有二年，忽有蚩尤氏不恭帝命，諸侯中彊暴者也。兄弟八十人，並獸身人語，銅頭鐵額，不食五穀，啗沙吞石，</span><span style="font-size:9.0pt;font-family:新細明體;color:maroon">蚩尤始作鎖甲兜牟，時人不識，謂是鋼頭鐵額。李太白曰：南人兵士見北地人所食麥飯糢&#31918;，不識，謂之啗沙吞石，以喻於此。</span><span style="font-family:新細明體;color:maroon">。不用帝命，作五虐之刑，以害黎庶。於葛盧山發金作冶，制為鎧甲及劍，造立兵仗刀戟大弩等，威震天下，不順帝命。帝欲伐之，徵諸侯，一十五旬未&#23557;敵，思念賢哲以輔佐，將征不義。乃夢見大風吹天下塵垢，又夢一人執千鈞之弩，驅羊數萬群。覺而思曰：風號令，執政者也；垢去土，解化清者也，天下當有姓風名后者。夫千鈞之弩，冀力能遠者也；驅羊萬群，是牧人為善者也，豈有姓力名牧者乎？帝作此二夢及前數夢龍神之驗，即作夢之書。令依二夢求其人，得風后於海隅，得力牧於大澤。即舉風后以理民，初為侍中，后登為相，力牧以為將。此將相之始也。以大鴻為佐理。於是順天下之紀，幽明之數，生死之說，是謂帝之謀臣也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝問張若謀敵之事，張若曰：不如力牧，能於推步之術，著《兵法》十三卷，可用之。乃習其干戈，以征弗享。始制三公之職，以象三臺：天象有三臺星。風后配上臺，天老配中臺，五聖配下臺。</span><span style="font-size:9.0pt;font-family:新細明體;color:maroon">太公《六韜》曰：風后、力牧、五聖為七公。則五聖五人也。</span><span style="font-family:新細明體;color:maroon">黃帝於是取合己者四人，謂之四面而理。時獲寶鼎，迎日推策。又得風胡為將，作五牙旗及烽火戰攻之具，著《兵法》五篇。又以神皇為將，帝之夫人費修之子為太子，好張羅及弓矢，以大將謂之撫軍大元帥，為王前敵；張若、力牧為行軍左右別乘；以容光為大司馬，統六師兼掌邦國之九法，</span><span style="font-size:9.0pt;font-family:新細明體;color:maroon">容光一曰常光。</span><span style="font-family:新細明體;color:maroon">又置左右大監，監於萬國。臣龍紆者，有勇有義，亦為將。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝之行也，以師兵為營衛，乃與榆岡合謀，共擊蚩尤。帝以玉為兵，</span><span style="font-size:9.0pt;font-family:新細明體;color:maroon">玉飾兵器。</span><span style="font-family:新細明體;color:maroon">帝服黃冕，駕象車，交六龍，大丙、太一為御，載交龍之旅，張五牙綵旂引之，以定方位。東方青牙旗，餘各依方色。帝之行也，常有五色雲氣，狀如金枝玉葉，止於帝上，如葩華之象，帝因令作華蓋</span><span style="font-size:9.0pt;font-family:新細明體;color:maroon">今之傘蓋是也。</span><span style="font-family:新細明體;color:maroon">黃帝即與蚩尤大戰於涿鹿之野，</span><span style="font-size:9.0pt;font-family:新細明體;color:maroon">地在上谷郡，南有涿鹿城。</span><span style="font-family:新細明體;color:maroon">帝未剋敵，蚩尤作百里大霧，彌三日，帝之軍人皆迷惑。乃令風后法斗機，作指南車，以別四方。</span><span style="font-size:9.0pt;font-family:新細明體;color:maroon">崔豹《古今注》曰：周公作指南之車。據此，時已有指南車，即周公再修之爾。</span><span style="font-family:新細明體;color:maroon">帝乃戰，未勝，歸太山之阿，慘然而寐。夢見西王母遣道人，披玄狐之衣，以符受帝曰：太一在前，天一在後，得之者勝，戰則&#23557;矣。帝覺而思之，未悉其意，即召風后告之。后曰：此天應也，戰必&#23557;矣！置壇祈之。帝依以設壇，稽首再拜，果得符，廣三寸，長一尺，青色，以血為文，即佩之。仰天歎所未捷，以精思之，感天大霧，冥冥三日三夜。天降一婦人，人首鳥身，帝見稽首，再拜而伏。婦人曰：吾玄女也，有疑問之。帝曰：蚩尤暴人殘物，小子欲萬戰萬勝也。玄女教帝《三宮祕略五音權謀陰陽之術》，</span><span style="font-size:9.0pt;font-family:新細明體;color:maroon">兵法謂玄女戰術也。衛公李靖用九天玄女法是也＃＃ 
		。又神符，黃帝之符也。《陰陽術》即《六壬太一遁甲運式法》也。</span><span style="font-family:新細明體;color:maroon">玄女傳《陰符經》三百言，帝觀之十旬，討伏蚩尤。授帝《靈寶五符真文》及《兵信符》，帝服佩之，滅蚩尤。又令風后演《河圖》法而為式用之，創十八局，名曰《遁甲》，</span><span style="font-size:9.0pt;font-family:新細明體;color:maroon">周公時約為七十二局，漢張子房共向映，一云四皓議之為十八局。案神龍負圖文，遁其甲，乃名之《遁甲》，今為一局，揭帖是也。</span><span style="font-family:新細明體;color:maroon">以推主客勝負之術。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝又著《十六神曆》，推《太一》、《六壬》等法。又述六甲陰陽之道，作勝負握機之圖及《法要訣黃帝兵法》三卷，</span><span style="font-size:9.0pt;font-family:新細明體;color:maroon">《宋武傳》云：神人出之。《河圖出軍訣》稱黃帝得《王母兵符》。又有《出軍大帥》、《年命立成》各一卷，《太一兵曆》一卷，《黃帝出軍新用訣》一十二卷，《黃帝夏氏占兵氣》六卷，此書至夏後時重修之也。</span><span style="font-family:新細明體;color:maroon">《黃帝十八陣圖》二卷，</span><span style="font-size:
9.0pt;font-family:新細明體;color:maroon">諸葛亮重修為八陣之圖。</span><span style="font-family:
新細明體;color:maroon">《黃帝問玄女之法》三卷，《風後孤虛訣》二十卷，《務成子玄兵&#28798;異占》十四卷，《鬼臾區兵法》三卷、圖一卷。</span><span style="font-size:9.0pt;font-family:新細明體;color:maroon">或作《鬼谷區》。設兵法以來，皆起於黃帝，亦後來增修也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝於是納五音之策，以審攻戰之事。復率諸侯再伐蚩尤於冀州。蚩尤率魑魅魍魎，請風伯雨師，從天大風而來，命應龍蓄水以攻黃帝。黃帝請風伯雨師及天下女祆，以止雨於東荒之地，北隅諸山，黎土羌兵，驅應龍以處南極，殺蚩尤與夸父。不得復上，故其下旱，所居皆不雨。蚩尤乃敗於顧泉，遂殺之於中冀，其地因名絕轡之野</span><span style="font-size:9.0pt;font-family:新細明體;color:maroon">在媯州也。</span><span style="font-family:新細明體;color:maroon">既擒殺蚩尤，乃遷其庶類善者於鄒屠之鄉，其惡者以木械之。帝令畫蚩尤之形於旗上，以厭邪魅，名蚩尤旗。殺蚩尤於黎山之丘</span><span style="font-size:9.0pt;font-family:新細明體;color:maroon">東荒之北隅也。</span><span style="font-family:新細明體;color:maroon">擲械於大荒之中，宋山之上，其械後化為楓木之林。</span><span style="font-size:9.0pt;font-family:新細明體;color:maroon">《山海經》曰：融天山有楓木之林，蚩尤之桎梏所化也。</span><span style="font-family:新細明體;color:maroon">所殺蚩尤，身首異處，帝閔之，令葬其首冢於壽張，</span><span style="font-size:9.0pt;font-family:新細明體;color:maroon">縣名，在鄲州，冢高七尺，土人常以十月祀之，則赤氣如絳見，謂之蚩尤旗。</span><span style="font-family:新細明體;color:maroon">其肩膂冢在山陽，</span><span style="font-size:
9.0pt;font-family:新細明體;color:maroon">縣名，在楚州，肩膂，府藏也。</span><span style="font-family:新細明體;color:maroon">其髀冢在鉅鹿。</span><span style="font-size:
9.0pt;font-family:新細明體;color:maroon">邢州鉅鹿縣也。</span><span style="font-family:
新細明體;color:maroon">收得蚩尤《兵書行軍祕術》一卷，《蚩尤兵法》二卷。黃帝都於涿鹿城。</span><span style="font-size:9.0pt;font-family:新細明體;color:maroon">上谷郡涿州，地名獨鹿，又曰濁鹿，聲傳記誤也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝又與榆岡&#20105;天下，榆岡恃神農帝之後，故&#20105;之。黃帝始以雕鶡鷹鸇，一 云隼之羽，為旗幟《六典》曰：今鵔鸃旗也。以熊羆貙虎為前驅，戰於阪泉之野，</span><span style="font-size:9.0pt;font-family:新細明體;color:maroon">地名，在上谷郡，今&#23296;州也。</span><span style="font-family:新細明體;color:maroon">三戰而後&#23557;之。帝又北逐壎鬻之戎，</span><span style="font-size:9.0pt;font-family:新細明體;color:maroon">即匈奴也。</span><span style="font-family:新細明體;color:maroon">諸侯有不從者，帝皆率而征之。凡五十二戰，天下大定。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝以伐叛之功，始令岐伯作車樂鼓吹，謂之簫鐃歌，以為軍之警衛。《棡鼓曲》、《靈夔吼》、《鵰鶚&#20105;》、《石墜崖》、《壯士怒》、《玄雲》、《朱鷺》等曲，所以揚武德也，謂之凱歌。</span><span style="font-size:9.0pt;font-family:新細明體;color:maroon">《六典》曰：漢時張騫得之於西域，凡八曲，軍樂之遺音。簫、茄也，金鐃如鈴而無舌，有柄，執之以止鼓也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		於是諸侯咸尊軒轅為天子。帝以己酉歲立，承神農之後，火生土，帝以土德，稱王天下，號黃帝。位居中央，臨制四方。帝破山通道，未嘗寧居。令風后負壽書，伯常荷劍，旦出流沙，夕歸陰浦，行萬里而一息，反涿鹿之阿。帝又試百神而朝之。帝問風后：予欲知河所泄。對曰：河凡有五，皆始於崑崙之墟。黃河出於崑崙山東南腳下，即其一也。</span><span style="font-size:9.0pt;font-family:新細明體;color:maroon">餘四河，說在於東方朔《十洲記》。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝令&#31466;亥步自東極，至於西極，得五億十選九千八百八步</span><span style="font-size:9.0pt;font-family:新細明體;color:maroon">一云二億三萬三千。</span><span style="font-family:新細明體;color:maroon">南北二億三萬一千三百里。</span><span style="font-size:9.0pt;font-family:新細明體;color:maroon">二億二十萬。</span><span style="font-family:新細明體;color:maroon">&#31466;亥左手把筭，右手指青丘北，東盡泰遠，西窮郃國，東西得二萬八千里，南北得二萬六千里。</span><span style="font-size:9.0pt;font-family:新細明體;color:maroon">萬里曰選。神農時東西九千萬里，南北八千萬里，逾四海之外。韋昭注《漢書》，不信此闊遠於海外。臣瓚據道書，神農乘龍遊遠也，黃帝乘馬以理土境，只四海內也。《淮南子》云：北極至於南極，二億三萬三千五百七十里也。淮南王學道，此言絕遠，亦據道書也。</span><span style="font-family:新細明體;color:maroon">黃帝始畫野分州，令百郡大臣授德教者，先列珪玉於蘭蒲席上，使舂雜寶為屑，以沉榆之膠和之為泥，以分土別尊卑之位，與華戎之異。文出《封禪記》。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝旁行天下，得百里之國者萬區。</span><span style="font-size:9.0pt;font-family:新細明體;color:maroon">今之縣邑者也。</span><span style="font-family:新細明體;color:maroon">所謂首出庶物，萬國咸寧。有青烏子能相地理，帝問之以制經。帝又問地老，說五方之利害。時有瑞草生帝庭，名屈軼，佞人入則指之，是以佞人不敢進。時外國有以神獸來進，名獬豸，如鹿，一角。置於朝，不直之臣，獸即觸之。帝問食何物？對曰：春夏處水澤，秋冬處松竹。此獸兩目似熊。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		容成子，有道，知律者，女媧之後。初為黃帝造律曆，元起辛卯，至此時造笙以象鳳鳴。素女於廣都來，教帝以鼓五十絃瑟，《古史考》曰琴則非也。黃帝損之為二十五絃，其瑟長七尺二寸。伏羲置琴，女媧和之。黃帝之琴名號鐘，作清角之弄。帝始制七情，行十義之教。七情者，喜、怒、一及、樂、懼、惡、欲七情也。十義者，君仁、臣忠、父慈、子孝，兄良、弟悌、夫義、婦聽、長惠、幼順，十義也。帝制禮作樂之始也。《黃帝書》說東海有度索山，或曰度朔山，調呼也。</span><span style="font-size:9.0pt;font-family:新細明體;color:maroon">此山間以竹索懸而度也。</span><span style="font-family:新細明體;color:maroon">山有神荼、鬱壘，神能禦凶鬼，為百姓除患，制驅儺之禮以象之。帝以容成子為樂師，帝作《雲門》、《大卷》、《咸池》之樂。乃張樂於洞庭之野。北門成曰：其奏也，陰陽以之和，日月以之明，和風俗也</span><span style="font-size:9.0pt;font-family:新細明體;color:maroon">唐至德二年，洞庭側有人穿地得古鍾，有古篆文，黃帝時樂器也。永泰二年，巴陵令康通中得釆藥人石季德，於洞庭鄉採藥，得古鍾，上有篆。岳州刺史李萼進之。可明《莊子》所謂黃帝於洞庭張樂，誠不妄者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝將會神靈於西山之上，乃駕象車六交龍，畢方並轄，蚩尤居前，</span><span style="font-size:9.0pt;font-family:新細明體;color:maroon">蚩尤旗也。</span><span style="font-family:新細明體;color:maroon">風伯進掃，雨師灑道，鳳凰覆上，乃到山大合鬼神。帝以號鍾之琴，奏清角之音。</span><span style="font-size:9.0pt;font-family:新細明體;color:maroon">師曠善於琴，&#26187;平公強請奏角弄，師曠不得已，一奏雲從西北起，再奏大風起、大雨作，平公懼而成疾焉。</span><span style="font-family:新細明體;color:maroon">謂崑崙山之靈封，致豐大之祭，以詔後代，斯封禪之禮也。於時崑崙山北玉山之神人也。西王母太陰之精，天帝之女也。人身虎首，</span><span style="font-size:9.0pt;font-family:新細明體;color:maroon">《山海經》曰虎顏，一云虎色。</span><span style="font-family:新細明體;color:maroon">豹尾，蓬頭戴勝，顥然白首，善嘯，石城金臺而穴居，坐於少廣之山，有三青鳥常取食，此神人西王母也。慕黃帝之德，乘白鹿來獻白玉環。又有神人自南來，乘白鹿獻鬯，帝德至地，秬鬯乃出。黃帝習樂以舞眾神，又感玄鶴二八翔舞左右。帝於西山嘗木果，味如李，狀如棠華，赤無核，因名沙棠，食之禦水不溺。帝立臺於沃人國西王母之山，名軒轅臺。帝乃休於冥伯之丘，崑崙之墟。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝遊華胥國，此國神仙國也，</span><span style="font-size:9.0pt;font-family:新細明體;color:maroon">伏羲生於此國，伏羲母此國人，</span><span style="font-family:新細明體;color:maroon">帝往天毒國居之，因名軒轅國。</span><span style="font-size:9.0pt;font-family:新細明體;color:maroon">後來曰天竺，去長安一萬二千里，《古史考》曰在海外，妄也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝又西至窮山女子國，北又復遊逸於崑崙宮赤水北，及南望還歸而遺其玄珠。使明目人離婁求之，不得；使罔象求而得之。後為蒙氏之女奇相氏竊其玄珠，沉海去為神。</span><span style="font-size:9.0pt;font-family:新細明體;color:maroon">玄珠喻道，蒙氏女得之為水神。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝巡狩東至海，登桓山，於海濱得白澤神獸，能言，達於萬物之情。因問天下鬼神之事，自古精氣為物，遊魂為變者，凡萬一千五百二十種，白澤言之，帝令以圖寫之以示天下，帝乃作《祝邪之文》以祝之。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝周遊行時，元妃嫘祖死於道，帝祭之以為祖神。令次妃嫫母監護於道，以時祭之，因以嫫母為方相氏。</span><span style="font-size:9.0pt;font-family:新細明體;color:maroon">嚮其方也，以護喪，亦曰防喪氏。今人將行，設酒食先祭道，謂之祖餞。祖，送也。顏師古注《漢書》云黃帝子為道神，乖妄也。崔寔《四民月令》復曰黃帝之子，亦妄也。皆不得審詳祖嫘祖之義也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">黃帝以天下大定，符瑞並臻，乃登封太山，禪於亭亭山，</span><span style="font-size:9.0pt;font-family:新細明體;color:maroon">泰山下小山也。</span><span style="font-family:新細明體;color:maroon">又禪於幾幾山，勒功於喬嶽，作下時以祭炎帝。以觀天文、察地理、駕宮室、制衣服、候＃＃氣律、造百工之德，故天授輿服、斧鐵、華蓋、羽儀。天神之丘，黃帝著《軒輿之銘》。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝以事周畢，即推律定姓，</span><span style="font-size:9.0pt;font-family:新細明體;color:maroon">孔子京房皆行此事。</span><span style="font-family:新細明體;color:maroon">紀鍾甄聲。帝之四妃，</span><span style="font-size:
9.0pt;font-family:新細明體;color:maroon">嫘祖、嫫母、費修、女節是也。</span><span style="font-family:新細明體;color:maroon">生二十五子，得姓者十二人，一云十三人，姬、酉、祈、巳、滕、箴、任、苟、僖、詰、旋、依。</span><span style="font-size:9.0pt;font-family:新細明體;color:maroon">《史記》云六十一姓，惟釐、嬛二姓不同。所云黃帝姓公孫者十八代，合一千五百年，其十二姓十三代，合一千七十二年。《史》又云：十二姓德薄不記錄，亦不可也。姬、祁、滕、任、僖、詰皆有德有名者也。所云黃帝姓公孫，雖古史相傳，理終不通。且黃帝生於有熊，長於姬水，只合以姬為姓。至周武王稱黃帝十九代孫，姬姓之後，即黃帝姬姓，非公孫也。且周置五等諸侯，以公侯伯子男，後諸侯子孫多稱公孫，言公之子孫也。故連公子為姓者，且有八十五氏，皆非黃帝時人。</span><span style="font-family:新細明體;color:maroon">黃帝九子，各封一國。</span><span style="font-size:
9.0pt;font-family:新細明體;color:maroon">潘安仁詩言之，未知其源。</span><span style="font-family:
新細明體;color:maroon">元妃嫘祖生二子，玄囂、昌意，並不居帝位。玄囂得道，為北方水神。昌意娶蜀山氏之女，生顓項，居帝位，即黃帝嫡孫也，號高陽氏。摯字青陽，即帝位，號金天氏，黃帝之小子也。少昊後有子七人，顓項時，以其一子有德業，高陽帝賜姓曼氏，餘不聞。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝以天下既理，物用具備，乃尋真訪隱，問道求仙，冀獲長生久視，所謂先理代而後登仙者也。時有甯子為陶正，有神人過，教火法，出五色煙，能隨之上下，道成仙去，往流沙之所，食飛魚，暫死，二百歲更生，作《沙頭頌》曰：青蕖灼爍千載舒，萬齡暫死餌飛魚。有務光子者，身長八尺七寸，神仙者也。</span><span style="font-size:9.0pt;font-family:新細明體;color:maroon">至夏時，餌藥養性鼓琴，有道壽永者。</span><span style="font-family:新細明體;color:maroon">有赤蔣子輿，不食五穀，啗百花而長年。</span><span style="font-size:9.0pt;font-family:新細明體;color:maroon">堯時為木工，能隨風上下，即已二千歲矣。</span><span style="font-family:新細明體;color:maroon">有容成公善補導之術，守生養氣，穀神不死，能使白髮復黑，齒落復生。黃帝慕其道，乃造五城十二樓以候神人。即訪道遊華山、首山，東之太山，時致怪物，而與神仙通。接神人於蓬萊，回乃接萬靈於明庭、京兆、仲山、甘泉、寒門、谷口。</span><span style="font-size:9.0pt;font-family:新細明體;color:maroon">在長安北，甘泉，雲陽。</span><span style="font-family:新細明體;color:maroon">黃帝於是祭天圓丘＃＃ 
		，將求至道，即師事九元子，以地皇元年正月上寅日齋於首山，</span><span style="font-size:9.0pt;font-family:新細明體;color:maroon">在河東蒲&#22338;縣。</span><span style="font-family:新細明體;color:maroon">復周遊以訪真道。令方明為御，昌宇驂乘，張若謬&#25157;道焉。</span><span style="font-size:9.0pt;font-family:新細明體;color:maroon">謬音習，&#25157;，舒氏切，或作明。</span><span style="font-family:新細明體;color:maroon">昆閽、滑稽從車，而至襄城之野，七聖俱迷，見牧馬童子，黃帝問曰：為天下若何？小童曰：理天下何異牧馬？去其害馬而已。黃帝稱天師而退。至於圜丘，其國有不死樹，食其子與葉，人皆不死。有丹巒之泉，飲之而壽。有巨蛇害人，黃帝以雄黃&#21364;逐之，其蛇留一時而反，</span><span style="font-size:9.0pt;font-family:新細明體;color:maroon">《外國記》云，留九年也。</span><span style="font-family:新細明體;color:maroon">帝令三子習服之，皆壽三百歲。北到洪隄，上具茨山，</span><span style="font-size:9.0pt;font-family:新細明體;color:maroon">在於陽翟。</span><span style="font-family:新細明體;color:maroon">見大隗君，</span><span style="font-size:9.0pt;font-family:新細明體;color:maroon">密縣大隗神也。</span><span style="font-family:新細明體;color:maroon">又見黃蓋童子，受《神芝圖》七十二卷。適中岱，見黃子中，受《九茄之方》。</span><span style="font-size:9.0pt;font-family:新細明體;color:maroon">一云至崆峒山見中黃真人，其方原州有崆峒之山。應劭云：在隴右，非也。</span><span style="font-family:新細明體;color:maroon">登崆峒山，見廣成子問至道，</span><span style="font-size:9.0pt;font-family:新細明體;color:maroon">司馬彪注《莊子》 
		云：崆峒，當斗＃＃ 之山也。一方在梁國虞城東三十里是也。</span><span style="font-family:新細明體;color:maroon">廣成子不答。帝退，捐天下，築特室，藉白茅，間居三月，方往再問修身之道，乃授以《自然經》一卷。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝捨帝王之尊，托猳豚之文，登雞山，陟王屋山，開石函，發玉笈，得《九鼎神丹注訣》。南至江，登熊、湘山，</span><span style="font-size:9.0pt;font-family:新細明體;color:maroon">熊山在召陵長沙也，湘山在長沙益陽縣。</span><span style="font-family:新細明體;color:maroon">往天臺山，受《金液神丹》。東到青丘山，見紫府先生，受《三皇內文大字》，</span><span style="font-size:9.0pt;font-family:新細明體;color:maroon">《抱朴子》云：有二十卷，</span><span style="font-family:新細明體;color:maroon">以劾召萬神。南至五芝玄澗，登圜瓏蔭，建木觀，百靈所登，降釆若乾之芝，</span><span style="font-size:9.0pt;font-family:新細明體;color:maroon">一云花。</span><span style="font-family:新細明體;color:maroon">飲丹巒之水。南至青城山，禮謁中黃丈人。乃間登雲臺山，見甯先生，受《龍蹻經》。問真一之道，皇人曰：子既居海內，復欲求長生不死，不亦貪乎！頻相反覆，而復受道，即中黃真人，黃帝拜謝訖，東過廬山，為使者以次青城丈人也。廬山使者秩比御史，主總仙官之道，是五嶽監司也。又封&#28659;山君為九天司命，主生死之錄。黃帝以四嶽皆有佐命之山，而南嶽孤特無輔，乃章詞三天太上道君，命霍山為儲君，命&#28659;山為衡嶽之副以成之，時參政事，以輔佐之。帝乃造山躬寫形象，以為《五嶽真形之圖》。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝往練石於縉雲堂，於地練丹，時有非紅非紫之雲見，是曰縉雲，因名縉雲山。</span><span style="font-size:9.0pt;font-family:新細明體;color:maroon">在婺州金華縣，一云永康縣也。</span><span style="font-family:新細明體;color:maroon">帝藏兵法勝負之圖，六甲陰陽之書於苗山。</span><span style="font-size:9.0pt;
font-family:新細明體;color:maroon">禹會計功於此集諸侯，因名會稽也。</span><span style="font-family:
新細明體;color:maroon">黃帝合符瑞於釜山，得不死之道。奉事太一元君，受要記，修道養生之法。於玄女素女受房中之術，能御三百女。玄女授帝《如意神方》，即藏之崆峒山。帝精推步之術，於山稽、力牧著體診之訣，於岐伯、雷公講占候，於風后先生救傷殘綴金冶之事，故能祕要，窮盡道真也。黃帝得玄女授《陰符經》義，能內合天機，外合人事。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">帝所理天下，南及交趾，北至幽陵，西至流沙，東及蟠木。</span><span style="font-size:9.0pt;font-family:新細明體;color:maroon">蟠桃在度索山，具在《山海經》也。</span><span style="font-family:新細明體;color:maroon">帝欲棄天下曰：吾聞在宥天下，不聞理天下。我勞天下久矣，將息駕於玄圃，以返吾真矣。</span><span style="font-size:10.0pt;font-family:新細明體;color:maroon">崑崙山上有玄圃也。</span><span style="font-family:新細明體;color:maroon">黃帝修興封禪禮畢，採首山之銅，將鑄九鼎於荊山之下，以象太一於雍州，</span><span style="font-size:9.0pt;font-family:新細明體;color:maroon">虢州湖城縣有石記述＃＃ 
		黃帝鑄鼎於此，舊曰鼎州＃＃弘農郡，《地理志》云，馮翊懷德縣＃＃ 南之荊山是也。</span><span style="font-family:新細明體;color:maroon">是鼎神質文精也，知吉知凶，知存知亡，能輕能重，能息能行，不灼而沸，不汲自滿，中生五味，真神物也。黃帝煉九鼎丹服之。逮至煉丹成後，以法傳於玄子，此道至重，盟以誡之。帝以《中經》所紀，藏於九嶷山東，號委羽，承以文玉，覆以盤石。其書金簡玉字，黃帝之遺讖也。</span><span style="font-size:9.0pt;font-family:新細明體;color:maroon">夏禹得之，亦仙化去＃＃ 
		。又云藏之於會稽覆釜山中也。</span><span style="font-family:新細明體;color:maroon">帝又以所佩《靈寶五符真文》書金簡一通，封於鍾山，一通藏於宛委之山。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝嘗以金鑄器，皆有名，題上古之字也，以記年月，或有祠也。時有薰風至，神人集，成猒代＃＃之志，即留冠劍珮舄於鼎湖極峻處崑臺之上，立館其下，崑崙山之軒轅臺也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		時有馬師皇善醫馬，有通神之妙思。有龍下於庭，伏地張口閉目，師皇視之曰：此龍病求我醫也。師皇乃引鍼於龍口上下，以牛乳煎甘草灌之。龍病愈，師皇乘此龍仙去。黃帝聞之，自擇日卜云，還宅昇仙之日，得戊午，果有龍來。垂胡髯下迎，黃帝乃乘龍與友人無為子及臣僚等從上，七十二人同去。小臣不得上者，將＃＃龍髯拔墜＃＃ 
		髯及帝之弓，小臣抱其弓與龍髯而號泣，弓因曰烏號，鑄鼎之地後曰鼎湖。</span><span style="font-size:9.0pt;
font-family:新細明體;color:maroon">至周王時封虢叔於此，因名曰虢州＃＃ ，古曰鼎州，於漢曰湖城縣＃＃ 也。</span><span style="font-family:新細明體;color:maroon">其後有臣左徹削木為黃帝象，率諸侯朝奉之。臣僚追慕，靡所措思，或取幾杖立廟而祭，或取衣冠置墓而守，是以有喬山＃＃之冢。</span><span style="font-size:9.0pt;font-family:新細明體;color:maroon">在上谷郡周陽縣。</span><span style="font-family:新細明體;color:maroon">又膚施縣有黃帝祠四所，邡州喬山，黃帝冢在焉。黃帝曾遊處皆有祠，五百年後，喬山墓崩，惟劍與赤舄在焉，一旦亦失。</span><span style="font-size:9.0pt;font-family:新細明體;color:maroon">《荊山記》、《龍首記》具載之也。</span><span style="font-family:新細明體;color:maroon">黃帝居代總百一十一年，在位一百年。自上仙後，昇天為太一君，其神為軒轅之宿，在南宮。黃龍之體象</span><span style="font-size:9.0pt;font-family:新細明體;color:maroon">火體，祭天神，軒轅星一也。</span><span style="font-family:新細明體;color:maroon">後來享之，列為五帝之中方君也，以配天。黃帝土德，居中央之位，以主四方，</span><span style="font-size:9.0pt;font-family:新細明體;color:maroon">東方青帝太昊，南方赤帝神農，西方白帝少昊，北方黑帝顓頊。</span><span style="font-family:新細明體;color:maroon">以鎮星配為子，名樞紐之神，為佐配享於黃帝。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		帝之子昌意居弱水。昌意弟少昊，帝妃女節所生也。帝之女溺於東海，化為鳥，名精衛，常銜西山木石以埋東海。少昊名摯，字青陽，即帝位，號金天氏，黃帝之子也。顓頊高陽氏，黃帝之孫也，各有聖德，在位七十八年終，母蜀山氏所生都商丘。濮陽禺強，黃帝之胤，不居帝位，與顓頊俱得道，居北方為水神。</span><span style="font-size:9.0pt;font-family:新細明體;color:maroon">顓頊已來，以所典之地為名號。</span><span style="font-family:新細明體;color:maroon">帝嚳高辛氏，黃帝之孫</span><span style="font-size:
9.0pt;font-family:新細明體;color:maroon">蟜極生高辛也，</span><span style="font-family:
新細明體;color:maroon">帝譽高辛神靈，自言其名，都偃師，</span><span style="font-size:9.0pt;
font-family:新細明體;color:maroon">亳州，河南。</span><span style="font-family:新細明體;
color:maroon">在位七十年，壽一百五歲。帝堯陶唐氏，黃帝之玄孫也。姓伊祁，名放勛，興於定陶，以唐侯為帝，</span><span style="font-size:9.0pt;font-family:新細明體;color:maroon">濟陰定陶，又云定州唐縣。</span><span style="font-family:新細明體;color:maroon">都於平陽，郡在晉州。在位九十八年，一百一十八歲。舜有虞氏，黃帝八代孫。禹為玄孫也。按《遁甲開山圖》曰：禹得道仙人也。古有大禹，女媧十九代孫，大禹壽三百六十歲，入九嶷山，仙飛去。後三千六百歲，堯理天下，洪水既甚，人民墊溺，大禹念之，乃化生於石紐山。泉女狄暮汲水，得石子如珠，愛而吞之有娠，十四月生子。及長，能知泉源，代父鯀理洪水，三年功成。堯帝知其功，如古大禹，知水源，乃賜號禹。推之，是黃帝玄孫無疑也。殷湯，黃帝七十代孫。黃帝子少昊生蟜極，蟜極生高辛，十四世後，即天一為殷王是也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		黃帝子孫各得姓於事，帝推律定姓者十二。具在中卷。少昊有子姓曼，顓項姬姓，</span><span style="font-size:9.0pt;font-family:新細明體;color:maroon">以黃帝居姬水，帝嚳子后稷，姬姓也。</span><span style="font-family:新細明體;color:maroon">堯姓伊祁，舜姓姚，禹姓姒，湯姓子。又張、鄧、軒、路、黃、寇、宋、酈、白、薛、虞、資、伊、祁、申、屠、黃公、託拔。</span><span style="font-size:9.0pt;font-family:新細明體;color:maroon">昌意少子封北土，以黃帝土德化俗，以土為託，以君為拔，乃以託拔為姓。</span><span style="font-family:新細明體;color:maroon">黃帝有九子，各封一國。</span><span style="font-size:
9.0pt;font-family:新細明體;color:maroon">具在中卷。</span><span style="font-family:新細明體;
color:maroon">總三十三氏，出黃帝之後。黃帝相承凡一千二百五十年，自黃帝己酉歲至今。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">雲笈七籤卷之一百</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">＃＃<span lang="EN-US">1
		</span>河目：原作『河日』，據叢刊本、四庫本、輯要本改。隆顙：高額。<span lang="EN-US"><br>
		</span>＃＃<span lang="EN-US">2 </span>以小入時：叢刊本、四庫本、輯要本作『以曰入時』。<span lang="EN-US"><br>
		</span>＃＃<span lang="EN-US">3 </span>里：四庫本、輯要本作『理』。<span lang="EN-US"><br>
		</span>＃＃<span lang="EN-US">4 </span>舂：原作『春』，據四庫本、輯要本改。<span lang="EN-US"><br>
		</span>＃＃<span lang="EN-US">5 </span>尤：原作『九』，據四庫本、輯要本改。<span lang="EN-US"><br>
		</span>＃＃<span lang="EN-US">6 </span>河：原作『何』，據叢刊本、四庫本、輯要本改。<span lang="EN-US"><br>
		</span>＃＃<span lang="EN-US">7 </span>羲：原作『義』，據四庫本改。<span lang="EN-US"><br>
		</span>＃＃<span lang="EN-US">8 </span>榆附：叢刊本、四庫本、輯要本作『俞跗』。<span lang="EN-US"><br>
		</span>＃＃<span lang="EN-US">9 </span>灸：叢刊本、四庫本、輯要本均作『炙』。<span lang="EN-US"><br>
		</span>＃＃<span lang="EN-US">10 </span>榆岡：叢刊本、輯要本同，四庫本作『榆岡』。<span lang="EN-US"><br>
		</span>＃＃<span lang="EN-US">11 </span>用九天玄女法是也：叢刊本、四庫本無『法』字，輯要本無『是』字。<span lang="EN-US"><br>
		</span>＃＃<span lang="EN-US">12 </span>候：測，驗。原作『侯』，據四庫本、輯要本改。<span lang="EN-US"><br>
		</span>＃＃<span lang="EN-US">13 </span>圓丘：叢刊本、四庫本同，輯要本作『園丘』。<span lang="EN-US"><br>
		</span>＃＃<span lang="EN-US">14 </span>當斗：原作『當斗下』，據叢刊本、四庫本、輯要本刪『下』字。<span lang="EN-US"><br>
		</span>＃＃<span lang="EN-US">15 </span>有石記述：叢刊本、四庫本、輯要本均無『述』字。<span lang="EN-US"><br>
		</span>＃＃<span lang="EN-US">16 </span>
		鼎州：輯要本同，叢刊本、四庫本作『述州』，據後面文中注解，當以『鼎州』 為是。<span lang="EN-US"><br>
		</span>＃＃<span lang="EN-US">17 </span>馮翊懷德縣：叢刊本、四庫本、輯要本均作『馮翊鼎懷德縣。<span lang="EN-US"><br>
		</span>＃＃<span lang="EN-US">18 </span>亦仙化去：叢刊本、四庫本、輯要本均無『去』字。<span lang="EN-US"><br>
		</span>＃＃<span lang="EN-US">19 </span>猒代：叢刊本、輯要本同，四庫本作『厭代』。<span lang="EN-US"><br>
		</span>＃＃<span lang="EN-US">20 </span>將：叢刊本、輯要本同，四庫本作『持』。<span lang="EN-US"><br>
		</span>＃＃<span lang="EN-US">21 </span>墜：四庫本同，叢刊本、輯要本作『陔』。<span lang="EN-US"><br>
		</span>＃＃<span lang="EN-US">22 </span>因名曰號州：叢刊本、四庫本、輯要本均無『名』字。<span lang="EN-US"><br>
		</span>＃＃<span lang="EN-US">23 </span>湖城縣：原作『湖縣』，據輯要本改。<span lang="EN-US"><br>
		</span>＃＃<span lang="EN-US">24 </span>喬山：叢刊本、四庫本、輯要本均作『橋山』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
