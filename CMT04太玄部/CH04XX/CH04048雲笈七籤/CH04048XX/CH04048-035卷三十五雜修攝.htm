<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體,serif; color: #943634">
		雲笈七籤卷之三十五</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體,serif; color: #943634">
		雜修攝</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size: 14.0pt; font-family: 新細明體,serif; color: #943634">
		明補</span></b></p>
		<p style="line-height: 150%; margin-top: 0; margin-bottom: 0" align="left">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡質氣礙，皆是妄想而所為，並由想效也。想成即變化無常，捨想則庶事空寂。以其取煉力，毛孔開流，所以須隨而補之。其補之法，還舒腳手而&#21351;息，想項上有酥團，融流注心，周遍四肢；又想身&#21351;酥乳池中，心以澡沐，久為令人皮膚光澤。既取氣煉補訖，欲起出行，體上有汗，當須少米粉摩，令汗、解燥，然後始得見風日，不然傷人。凡數章，是一時間所作法耳，恐後難曉，是以依序別勒成章焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">禁忌</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">夫鹽能益腎，欲</span><span lang="EN-US" style="font-family: 'New MingLiu',serif; color: #943634; background: lime">#1</span><span style="font-family: 新細明體,serif; color: #943634">能傷肺，故須忌之。唼之取味，欲令人衰，故須禁之。夫因欲以生，因欲以死，譬於桃蹊李逕，紫帶紅葩，遇風而開，遇風而落。但人以身為國也，神為君也，精為臣也，氣為民也。當須眾戴元后，本固邦寧，君臣康強，所以治也。夫氣化為精，精化為神，神化為嬰兒，故男女構精，所以化生人形。若能蓄精，便得自育。夫育精為血&#33033;之泉源，骨髓之靈沖</span><span lang="EN-US" style="font-family: 'New MingLiu',serif; color: #943634; background: lime">#2</span><span style="font-family: 新細明體,serif; color: #943634">，五臟傷而筋骨枯，即魂魄不守矣，特宜慎焉。猶恐欲性熾隆，陶染難割，雖自強抑，尚恐夢交，當須修習靜觀，以防遏之，是謂不死之道，還精補腦，延齡能益，名上仙籍，王母內傳，若能終竟不唾</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">者，亦可含一棗，</span><span lang="EN-US" style="font-family: 'New MingLiu',serif; color: #943634">●</span><span style="font-family: 新細明體,serif; color: #943634">咽津液也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">方便</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡人之心，或迷不悟，故須方便，示以理矣。假令童子既獲妙術，乃趨而出，遇搏公子，因而問之曰：子免於八難乎？何以學道？對曰：何謂八難？曰：不廢道心，一難；不就明師，二難；不托閑居，三難；不捨世務，四難；不割恩愛，五難；不棄利欲，六難；不除喜怒，七難；不斷色欲，八難。童子曰：僕無此累矣！公子曰：凡人所患，皆多以氣為主。或有背氣、腳氣、疰癖等，皆以氣為根。今子乃咽氣於腹中，能不為病乎？童子曰：鄙哉，言乎！良可哀耳。夫氣起於太極，超乎萬象之外，應清明以出入，&#20267;神機以卷舒，澄淺碧於高天，淡輕紅於落日。不干雲雨，不犯塵埃，沉清漢而&#20928;漪瀾，度危弦而蓄哀&#38901;。呼吸玄牝之門，澡雪希夷之域，載營魄，修谷神，去三尸，消百病者，此乃清泠調和有道之氣，故能生成靈命焉。至如起於空隙之間，因於燥濕之處，隨腥躁之穢饌，逐徭役之奔喘，伺宴息之失序，俟劑和之乖宜，結淟涊而不敬，積勃鬱而遂留，時結嗇於胸鬲，或煩疼於骨髓，久而不消，將傾大漸，所謂垢濁沉溺之死氣也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		公子曰：夫人身匪瓠瓜，焉能不食？是身即病，未或可除。故知食為養身之資，身乃有病之聚。今子乃去食養身，留身除病，豈不惑哉？童子笑而應之曰：善哉！或但疑者，常抱此疑；不疑者，因玆而得也。故天地因乎而生，天地滅而非滅，其疑者，迷而不悟也，但不知耳。又不聞乎，甘肥者，貪欲之本，即為得病之源也。調氣澄心，離二入道者，斯仙之常也。真教不二，但至仁齊物，理合捐軀，非謂賢聖繫之名實。夫百篇之義，一乘之典，或務理國之倫，或究虛寂之相，詎返入流之始，豈暇汾水之游哉！避於</span><span lang="EN-US" style="font-family: 'New MingLiu',serif; color: #943634; background: lime">#3</span><span style="font-family: 新細明體,serif; color: #943634">穿履去泥，傘蓋除雨，未可得也，亦何&#24672;哉？公子既聞此言已，童子泠然乘風而去，莫知所之也。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size: 14.0pt; font-family: 'New MingLiu',serif; color: #943634">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size: 14.0pt; font-family: 新細明體,serif; color: #943634">
		化身坐忘法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		每夜人定後，偃&#21351;閉目；然後安神定魄忘想，長出氣三兩度，仍須左右捩之，便起拗腰如前法，攝心入臍下，作影人，長三四寸；然後遣影人分身百億，聳頭而出屋，鑽房而上，上至天，滿法界皆是我身，便想中明，即自見之；既見之，便令影人入臍下，便大飽。其化身到來，亦戰身動，大&#20917;似行氣法。仍須正念，凝情於身，但用心無不動也。故老君曰：道以心得之。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size: 14.0pt; font-family: 'New MingLiu',serif; color: #943634">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size: 14.0pt; font-family: 新細明體,serif; color: #943634">
		胎息法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		老君曰：人之不死，在於胎息矣。夜半時，日中前，自舒展腳，手拗腳，咳嗽，長出氣三兩度，即坐握固，攝心臍下，作影人，長三二寸，以鼻長吸引，來入口中，即閉，閉定勿咽之，亦勿令出口。即於臍下合氣作小點子，下之米大。如下數已盡，卻還吸引如前。初可數得三十二十點子，漸可數百及二百，後五百，若能至數放千點子，此小胎息長生卻老之術。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size: 14.0pt; font-family: 'New MingLiu',serif; color: #943634">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size: 14.0pt; font-family: 新細明體,serif; color: #943634">
		影人</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">分身作影人，長三四寸許。立影人鼻上</span><span lang="EN-US" style="font-family: 'New MingLiu',serif; color: #943634; background: lime">#4</span><span style="font-family: 新細明體,serif; color: #943634">，令影人取天邊元空太和之氣，從天而下，穿屋及頭，直入四肢百&#33033;，無處不徹。其氣到來，覺身戰動，每一度為一通，須臾即數十通，便大飽矣。人有大病，作之十日，萬病俱差。當下氣之時，作念之：我身本空，我神本通。心既無礙，萬物以無障礙。何以故？得神通故。凡一切作法，一種即須下之。吐氣法，皆須作蛇喙，莫動上頷。其吸氣之時，微叩齒令熱。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size: 14.0pt; font-family: 'New MingLiu',serif; color: #943634">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size: 14.0pt; font-family: 新細明體,serif; color: #943634">
		服紫霄法</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		坐忘握固，游神聳頭而出，鑽屋直上，到彼天邊，引紫霄而來，直下穿屋，而從頭上入內於腹中，常含紫氣，隨神而來，向作解心：我本未悟之時，不知道體，今既覺悟，法本由來，不從他得。我知今來得自在者，更無別法，直作定心，心浹定故。即得作意，見此氣眾多而來，併聚稠密，如赤雲拯神上天。但作解脫，直以心往天上取亦得，即下方萬物皆空，屋亦空，人性與道同，此神通久視也。</span></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size: 14.0pt; font-family: 'New MingLiu',serif; color: #943634">
		&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span style="font-size: 14.0pt; font-family: 新細明體,serif; color: #943634">
		至言總</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">養生篇</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		老君《西昇經》曰：偽道養形，真道養神。通此道者，能亡能存。神能飛形，并能移山，形為灰土，其何識焉？又曰：凡人之哀人不如哀身，哀身不如愛神，愛神不如含神，含神不如守身，守身長久長存也。故神生於形，形成於神。形不得神，不能自生；神不得形，不能自成；形神合同，更相生，更相成。神常愛人，人不愛神。故絕聖棄智，歸無為也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		《雒書‧寶予命》曰：古人治病之方，和以醴泉，潤以氣藥，不辛不苦，甘甜多味。常能服之，津流五藏，繫在心肺，終身無患。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		《大有經》曰：或疑者云，始同起於無物，終受氣於陰陽，載形魂</span><span lang="EN-US" style="font-family: 'New MingLiu',serif; color: #943634; background: lime">#5</span><span style="font-family: 新細明體,serif; color: #943634">於天地，資生長於食息，而有愚有智，有強有弱，有壽有夭，天耶？解耶？解者曰：形生愚智，天也；強弱壽夭，人也。天道自然，人道自己。始而胎氣充實，生而乳哺有餘，長而滋味不足，壯而聲色有節者，強而壽；始而胎氣虛耗，生而乳哺不足，長而滋味有餘，壯而聲色自放者，弱而夭。生長而合度，加之以道養，年未可量也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		穎川胡昭，字孔明，曰：常人不得無欲，又復不得無事，但當和心約念，靜身損物，先去亂神犯性者，此嗇神之一術耳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		《黃帝中經》曰：夫稟五常之氣，有靜有躁，剛柔之性，不可易也。靜者不可令躁，躁者不可令靜。靜者躁者，各有其性，違之則失其分，恣之則害其生。故靜之弊在不開通，躁之弊在不精密。治生之道，慎其性分。因使抑引隨宜，損益以漸，則各得適矣。然靜者壽，躁者夭，靜而不能養，&#20943;壽；躁而能養，延年。然靜易御，躁難持，盡慎養之宜者，靜亦可養，躁亦可養也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡貴權勢者，雖不中邪，精神內傷，身必死亡</span><span style="font-size: 9.0pt; font-family: 新細明體,serif; color: #943634">非妖禍外至，直冰炭內結，則傷崩中嘔血而已。</span><span style="font-family: 新細明體,serif; color: #943634">始富後貧，雖不傷邪，皮焦筋出，委辟內攣為病</span><span style="font-size: 9.0pt; font-family: 新細明體,serif; color: #943634">貧富之於人，利害猶輕於權勢，故疾痾止於形骸而已矣。</span><span style="font-family: 新細明體,serif; color: #943634">夫養性者，欲使習以成性，性自為善，不習而無不利也。性既自善，而外百病皆悉不生，禍亂不作，此養性之大經也。善養性者，則治未病之病。故養性者，不但餌藥&#39137;霞，其在於五常俱全，百行周備，雖絕藥餌，足以遐年。德行不充，縱玉酒金丹，未能延壽。故老君曰：陸行不避虎兕</span><span lang="EN-US" style="color: #943634; background: lime">#6</span><span style="font-family: 新細明體,serif; color: #943634">者，此則道德之祐也，豈假服餌而祈遐年哉！聖人所以和藥者，以救無知之人也。故不遇道者，抱病歷年而不修一行，纏痾沒齒終無悔心。此其所以歧和長游，彭附永歸，良有以也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		嵇康曰：養生有五難：名利不去為一難，喜怒不除為二難，聲色不去為三難，滋味不絕為四難，神慮精散為五難。五者不去，雖心希難老，口誦至言，咀嚼英華，呼吸太陽，不能回其操，不免夭其年。五者無於胸中，則信順日濟，道德日全，不祈喜而有神，不求壽而延年，此亦養生之大經也。然或服膺仁義，無甚泰之累者，抑亦亞乎！</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">岐伯曰</span><span lang="EN-US" style="font-family: 'New MingLiu',serif; color: #943634; background: lime">#7</span><span style="font-family: 新細明體,serif; color: #943634">：人年四十而養，陰氣自半也，起居衰矣。年五十體重，耳目不聰明。年六十陰痿，氣大衰，九竅不利，下虛上實，涕泣俱出。故曰：知之則強，不知之則老。又曰：同出而異者。智者察其同，愚者察其愚</span><span lang="EN-US" style="font-family: 'New MingLiu',serif; color: #943634; background: lime">#8</span><span style="font-family: 新細明體,serif; color: #943634">。愚者不足，智者有餘，則</span><span lang="EN-US" style="font-family: 'New MingLiu',serif; color: #943634; background: lime">#9</span><span style="font-family: 新細明體,serif; color: #943634">耳目聰明，身體輕強，年老復壯，壯者益理。是以聖人為無為，事無事，樂恬淡，無縱欲快志，得虛無之守，故壽命無窮，與天地終。此聖人之理身也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		真人曰：雖當服餌而不知養性之術，亦難以長生也。養性之道，不欲飽食便&#21351;，及終日久坐，皆損壽也。人欲少勞，但莫大疲，及強所不堪耳。人食畢行步，躊&#36464;有所循為快也。故流水不腐，戶樞不蠹，其勞動故也</span><span lang="EN-US" style="font-family: 'New MingLiu',serif; color: #943634">o
		</span><span style="font-family: 新細明體,serif; color: #943634">
		人不可夜食，食畢但當行步，計使中數里往來，飽食即&#21351;，生百病也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		夫欲快意任懷，自謂達識知命，不泥異正，極情肆力，不營持久者，聞此言雖風之過耳，電之經目，不足喻也。故身枯於流連之中，氣絕於綺紈之間而甘心焉，亦安可告之以養性哉！匪惟不納，反謂妖訛也。而望彼信之，所謂明鏡給於矇瞽，絲竹娛於聾夫者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">《抱朴子》曰</span><span lang="EN-US" style="font-family: 'New MingLiu',serif; color: #943634; background: lime">#10</span><span style="font-family: 新細明體,serif; color: #943634">：一人之身，一國之象也。胸腹之位，猶宮室也；四支之列，猶郊境也；骨節之分，猶百官也；神，猶君也；血，猶臣也；氣，猶民也。故能治民，則治國也</span><span lang="EN-US" style="font-family: 'New MingLiu',serif; color: #943634; background: lime">#11</span><span style="font-family: 新細明體,serif; color: #943634">。夫愛其民；所以安其國；愛其氣；所以全其身。民散國亡，氣竭人死。死者不可生也，亡者不可存也。是以至人消未起之患，治未病之病，醫之於無事之前，不追之於既逝之後。民難養而易危，氣難清而易濁，故審威德所以保社稷，割嗜欲所以固血氣，然後真一存焉，三七守焉，百害&#21364;焉，年壽延焉。人年五十至於一百，美藥勿離手，善言勿離口，亂想勿經心。常以深心至誠，恭敬於物。慎勿詐善，以悅於人。</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 'New MingLiu',serif; color: #943634">
		&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體,serif; color: #943634">禁忌篇</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		玉&#29641;山人《養生方論》云：病由口入，節宣方也；生勞敗靜，養道性也；酸鹹以時，禮醫具也；補瀉以性，草經明也。性調乎食，命延乎藥，斷可知也。</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">蓼害筋，蒜韭傷血，生葷損氣，&#33905;臊炙神，理生之炯戒也。白蒿、&#31495;</span><span style="font-size: 9.0pt; font-family: 新細明體,serif; color: #943634">音下</span><span style="font-family: 新細明體,serif; color: #943634">、苗</span><span style="font-size: 9.0pt; font-family: 新細明體,serif; color: #943634">地黃苗也</span><span style="font-family: 新細明體,serif; color: #943634">、惡實牛蒡、苜蓿四物，濟身之要也。退與不退，寡之於思慮；進與不追，在康之常志。凡一切五辛皆害於藥力，又薰人神氣。凡桃李芸薹蒜韭等，不宜丈夫，婦人亦宜少食漸斷。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡人年四十已下，不宜全食補丸散，為陰氣尚未足，陽氣尚盛之後也，特宜慎之，就補中有延緩和通者可矣。酉</span><span lang="EN-US" style="color: #943634; background: lime">#12</span><span style="font-family: 新細明體,serif; color: #943634">後不飲食，若冬月夜長及性熱，少食溫軟物，食訖，搖動令消，不爾成腳氣。入春不宜晚脫綿衣，令人傷寒霍亂，飲食不消，頭痛。衝熱汗出，不宜洗身漱口，令人五藏乾，少津液。外不用著燈及被覆面，兼不用開口。冬夏不用枕冷物鐵石等，令人眼暗。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">《抱朴子》曰：或問所謂傷</span><span lang="EN-US" style="color: #943634; background: lime">#13</span><span style="font-family: 新細明體,serif; color: #943634">之者，色欲之間乎？答曰：亦何獨斯哉？然長生之要，其在房中。上士知之，可以延年除病；其次不以自伐。若年尚少壯，而知還陰丹以補腦，釆七益</span><span lang="EN-US" style="font-family: 'New MingLiu',serif; color: #943634; background: lime">#14</span><span style="font-family: 新細明體,serif; color: #943634">於長谷者，不能服藥物，不失一二百歲，但不得仙耳。不知其術者，古人方之於凌坯之拒盛陽，羽堂之中畜火者也。</span><span lang="EN-US" style="font-family: 'New MingLiu',serif; color: #943634; background: lime">#15</span><span style="font-family: 新細明體,serif; color: #943634">又思所以不逮而強思之，傷也；力所以不勝而強舉之，傷也；深憂重恚，傷也；悲哀焦悴，傷也；喜樂過差，傷也；汲汲</span><span lang="EN-US" style="font-family: 'New MingLiu',serif; color: #943634; background: lime">#16</span><span style="font-family: 新細明體,serif; color: #943634">所欲，傷也；戚戚所患，傷也；久談言笑，傷也；寢息失時，傷也；挽強弓弩，傷也；沉醉嘔吐，傷也；飽食即&#21351;，傷也；跳走乏氣，傷也；歡呼哭泣，傷也；陰陽不交，傷也；積傷至盡，盡亡非道也。</span><span lang="EN-US" style="font-family: 'New MingLiu',serif; color: #943634; background: lime">#17</span><span style="font-family: 新細明體,serif; color: #943634">是以養性之方，唾不至遠，行不疾步，耳不極聽，目不極視，坐不至疲，&#21351;不至懻</span><span style="font-size: 9.0pt; font-family: 新細明體,serif; color: #943634">懻居致切，強也，直也。</span><span style="font-family: 新細明體,serif; color: #943634">先寒而衣，先熱而解，不欲極飢而食，不欲極渴而飲。食不過多，凡食過多，即結積聚，飲過多則成痰癖。不欲甚勞，不欲甚逸，不欲甚流汗，不欲多唾，不欲奔車走馬，不欲極目遠望，不欲多啖生冷，不欲飲酒當風&#21351;，不欲數沐浴，不欲廣志遠求，不欲規造異巧，冬不欲極溫，夏不欲極&#20937;，不欲露星下，不欲&#21351;中見肩</span><span lang="EN-US" style="font-family: 'New MingLiu',serif; color: #943634; background: lime">#18</span><span style="font-family: 新細明體,serif; color: #943634">。大寒、大熱、大風、大露，皆不欲冒之。五味不欲偏多，故酸多則傷脾，苦多則傷肺，辛多即傷肝，鹹多則傷心，甜多則傷腎，此五行自然之理。凡言傷者，亦不便覺，謂久則損壽耳。是以善攝生者，&#21351;起有四時之早晚，興居而有至和之常制，筋</span><span lang="EN-US" style="font-family: 'New MingLiu',serif; color: #943634; background: lime">#19</span><span style="font-family: 新細明體,serif; color: #943634">骨有偃仰之方，閑</span><span lang="EN-US" style="font-family: 'New MingLiu',serif; color: #943634; background: lime">#20</span><span style="font-family: 新細明體,serif; color: #943634">邪有吞吐之術，流行營衛有補瀉之法，節宣勞逸有與奪之要。忍怒以養陰氣，抑喜以養陽氣。然後先將</span><span lang="EN-US" style="font-family: 'New MingLiu',serif; color: #943634; background: lime">#21</span><span style="font-family: 新細明體,serif; color: #943634">草木以救虧缺，服金丹以定不窮，養性之道，盡於此矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		黃帝曰：一日之忌，夜莫飽食；一月之忌，暮莫大醉；一歲之忌，暮莫遠行；終身之忌，&#21351;莫燃燭；行房勿得起恨於人，當以自怨仇也。一切溫食及酒漿，臨上看不見物形者，勿食，成卒病。若已食腹脹者，急以藥下之。諸熱食鹹物竟，不得飲冷水、醉漿水等，令人善失聲也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡人不得北首而&#21351;，&#21351;之勿留燈，令魂魄六神不安，多愁恐。亦不可北向喫食，北向尿，北向久坐思惟，不祥起。勿北向唾&#39393;，犯魁岡</span><span lang="EN-US" style="font-family: 'New MingLiu',serif; color: #943634; background: lime">#22</span><span style="font-family: 新細明體,serif; color: #943634">神。勿北向冠帶，勿怒目視日月光，令人失明。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">凡大汗勿脫衣，得偏風半身不遂。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		冬日溫足凍腦，春秋足腦俱凍，此聖人之常道。旦起勿瞋恚，旦下&#29248;勿叱呼，勿惡言，勿舉足向火對&#31432;&#39393;</span><span lang="EN-US" style="font-family: 'New MingLiu',serif; color: #943634; background: lime">#23</span><span style="font-family: 新細明體,serif; color: #943634">，勿咨嗟呼奈何聲，此名請禍，特忌之。勿&#31466;膝坐而交臂膝上，勿令髮覆面，皆不祥。清旦作善事，聞惡事即於所來方唾之，吉。惡夢，旦不用說，以含水向東方噀之，云：惡夢著草木，好夢成寶玉。即無咎矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡上&#29248;先脫左足履，或遠行乘車馬，不用迴顧，顧則神去人。凡一切翾飛蠢動，不可故殺傷損</span><span lang="EN-US" style="font-family: 'New MingLiu',serif; color: #943634; background: lime">#24</span><span style="font-family: 新細明體,serif; color: #943634">。至於龜、蛇，此二物有靈，異於他族</span><span lang="EN-US" style="font-family: 'New MingLiu',serif; color: #943634; background: lime">#25</span><span style="font-family: 新細明體,serif; color: #943634">，或殺他有靈者</span><span lang="EN-US" style="font-family: 'New MingLiu',serif; color: #943634; background: lime">#26</span><span style="font-family: 新細明體,serif; color: #943634">，或陰精害人，深宜慎之。勿陰霧中遠</span><span lang="EN-US" style="font-family: 'New MingLiu',serif; color: #943634; background: lime">#27</span><span style="font-family: 新細明體,serif; color: #943634">行。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">凡行來坐&#21351;</span><span lang="EN-US" style="font-family: 'New MingLiu',serif; color: #943634; background: lime">#28</span><span lang="EN-US" style="font-family: 'New MingLiu',serif; color: #943634">
		</span><span style="font-family: 新細明體,serif; color: #943634">
		，常存北斗魁同星在人頭上，所向皆吉。勿食父母兄弟及自本命肉等，令人魂魄飛揚，家出不孝悌子息。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">
		凡旦起著衣，誤翻著者，云吉利。便著無苦也。衣有光當三振之，云：殃去，殃去！則無害。勿塞井及水溝瀆，令人目盲。向</span><span lang="EN-US" style="font-family: 'New MingLiu',serif; color: #943634; background: lime">#29</span><span style="font-family: 新細明體,serif; color: #943634">午後陰氣起，不可沐髮，令人心虛饒汗，多夢及頭風也。</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 'New MingLiu',serif; color: #943634">
		&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體,serif; color: #943634">雲笈七籤卷之三十五</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 'New MingLiu',serif; color: #943634">
		&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 'New MingLiu',serif; color: #943634">
		#1</span><span style="font-family: 新細明體,serif; color: #943634">欲：叢刊本、四庫本、輯要本無。</span><span lang="EN-US" style="font-family: 'New MingLiu',serif; color: #943634"><br>
		#2</span><span style="font-family: 新細明體,serif; color: #943634">&#20914;：叢刊本、四庫本、輯要本作『神』。</span><span lang="EN-US" style="font-family: 'New MingLiu',serif; color: #943634"><br>
		#3</span><span style="font-family: 新細明體,serif; color: #943634">避於：四庫本作『譬於』，輯要本作『譬如』。</span><span lang="EN-US" style="font-family: 'New MingLiu',serif; color: #943634"><br>
		#4</span><span style="font-family: 新細明體,serif; color: #943634">上：原誤作『止』，據文意改。</span><span lang="EN-US" style="font-family: 'New MingLiu',serif; color: #943634"><br>
		#5</span><span style="font-family: 新細明體,serif; color: #943634">魂：四庫本作『魄』。</span><span lang="EN-US" style="font-family: 'New MingLiu',serif; color: #943634"><br>
		#6</span><span style="font-family: 新細明體,serif; color: #943634">陸行不避虎兕：今本《老子‧五十章》作『陸行不遇兕虎』。</span><span lang="EN-US" style="font-family: 'New MingLiu',serif; color: #943634"><br>
		#7</span><span style="font-family: 新細明體,serif; color: #943634">岐伯曰：此段見於今本《素問‧陰陽應象大論》，文字略有出入。</span><span lang="EN-US" style="font-family: 'New MingLiu',serif; color: #943634"><br>
		#8</span><span style="font-family: 新細明體,serif; color: #943634">愚者察其愚：今本《素問》作『愚者察異』。</span><span lang="EN-US" style="font-family: 'New MingLiu',serif; color: #943634"><br>
		#9</span><span style="font-family: 新細明體,serif; color: #943634">則：此上今本《素問》另有『有餘』二字。</span><span lang="EN-US" style="font-family: 'New MingLiu',serif; color: #943634"><br>
		#10</span><span style="font-family: 新細明體,serif; color: #943634">《抱朴子》曰一段：引文出《抱朴子‧地真》，文字略有出入。</span><span lang="EN-US" style="font-family: 'New MingLiu',serif; color: #943634"><br>
		#11</span><span style="font-family: 新細明體,serif; color: #943634">故能治民，則治國也：今本《抱朴子》作『故知治身，則能治國也』。</span><span lang="EN-US" style="font-family: 'New MingLiu',serif; color: #943634"><br>
		#12</span><span style="font-family: 新細明體,serif; color: #943634">酉：原誤作『自』，據叢刊本、四庫本改。</span><span lang="EN-US" style="font-family: 'New MingLiu',serif; color: #943634"><br>
		#13</span><span style="font-family: 新細明體,serif; color: #943634">傷：原本無，據今本《抱朴子‧極言》補。叢刊本、四庫本、輯要本此句皆作『或問所謂傷者』。</span><span lang="EN-US" style="font-family: 'New MingLiu',serif; color: #943634"><br>
		#14</span><span style="font-family: 新細明體,serif; color: #943634">七益：今本《抱朴子》作『玉液』。</span><span lang="EN-US" style="font-family: 'New MingLiu',serif; color: #943634"><br>
		#15</span><span style="font-family: 新細明體,serif; color: #943634">此句今本《抱朴子》作『古人方之於水盃之盛湯，羽苞之蓄火也』。</span><span lang="EN-US" style="font-family: 'New MingLiu',serif; color: #943634"><br>
		#16</span><span style="font-family: 新細明體,serif; color: #943634">伋汲：原誤作『校極』，據輯要本及今本《抱朴子》改。</span><span lang="EN-US" style="font-family: 'New MingLiu',serif; color: #943634"><br>
		#17</span><span style="font-family: 新細明體,serif; color: #943634">此句今本《抱朴子‧極言》作『積傷至盡則早亡，早亡非道也』。</span><span lang="EN-US" style="font-family: 'New MingLiu',serif; color: #943634"><br>
		#18</span><span style="font-family: 新細明體,serif; color: #943634">肩：原誤作『扇』，諸本同，據今本《抱朴子‧極言》改。</span><span lang="EN-US" style="font-family: 'New MingLiu',serif; color: #943634"><br>
		#19</span><span style="font-family: 新細明體,serif; color: #943634">筋：此上今本《抱朴子》有『調利』二字。</span><span lang="EN-US" style="font-family: 'New MingLiu',serif; color: #943634"><br>
		#20</span><span style="font-family: 新細明體,serif; color: #943634">閑：此上今本《抱朴子》有『杜疾』二字。</span><span lang="EN-US" style="font-family: 'New MingLiu',serif; color: #943634"><br>
		#21</span><span style="font-family: 新細明體,serif; color: #943634">將：此下今本《抱朴子》有『服』字。</span><span lang="EN-US" style="font-family: 'New MingLiu',serif; color: #943634"><br>
		#22</span><span style="font-family: 新細明體,serif; color: #943634">岡：四庫本、輯要本作『歪』。</span><span lang="EN-US" style="font-family: 'New MingLiu',serif; color: #943634"><br>
		#23</span><span style="font-family: 新細明體,serif; color: #943634">&#39393;：四庫本無。</span><span lang="EN-US" style="font-family: 'New MingLiu',serif; color: #943634"><br>
		#24</span><span style="font-family: 新細明體,serif; color: #943634">不可故殺傷損：四庫本作『勿輕殺傷損』。</span><span lang="EN-US" style="font-family: 'New MingLiu',serif; color: #943634"><br>
		#25</span><span style="font-family: 新細明體,serif; color: #943634">族：四庫本作『類』。</span><span lang="EN-US" style="font-family: 'New MingLiu',serif; color: #943634"><br>
		#26</span><span style="font-family: 新細明體,serif; color: #943634">或殺他有靈者：四庫本作『其他有靈者』。</span><span lang="EN-US" style="font-family: 'New MingLiu',serif; color: #943634"><br>
		#27</span><span style="font-family: 新細明體,serif; color: #943634">遠：四庫本無。</span><span lang="EN-US" style="font-family: 'New MingLiu',serif; color: #943634"><br>
		#28</span><span style="font-family: 新細明體,serif; color: #943634">行來坐&#21351;：輯要本作『行止坐&#21351;』</span><span style="font-family: 'New MingLiu',serif; color: #943634">
		</span><span style="font-family: 新細明體,serif; color: #943634">
		，叢刊本『外』誤作『何』，四庫本誤作『向』。</span><span lang="EN-US" style="font-family: 'New MingLiu',serif; color: #943634"><br>
		#29</span><span style="font-family: 新細明體,serif; color: #943634">向：疑為『自』之誤。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
