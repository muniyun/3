<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">太玄部</font><font size="3" color="#800000" face="新細明體">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b>
		<span style="font-size:18.0pt;line-height:
150%;font-family:新細明體;color:maroon">雲笈七籤</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font size="2"><span style="font-family: 新細明體; color: maroon">
		經名：雲笈七籤。宋張君房慕輯。一百二十二卷。底本出處：《正統道藏》太玄部。參校版本：一、《四庫本書》本（簡稱四庫本）。二、《四部叢刊》初次影印明清真館本（簡稱叢刊本）。三、《重刊道藏輯要》本（簡稱輯要本）</span></font><span style="font-family: 新細明體; color: maroon"><font size="2">。</font></span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:maroon">雲笈七籤卷之一百二十二</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size:16.0pt;
font-family:新細明體;color:maroon">道教靈驗記</span></b></p>
		<p align="left" style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">衢州東華觀監齋隱欺</span></b><span lang="EN-US" style="font-family: 新細明體; color: maroon; background: lime">#1</span><b><span style="font-family:新細明體;color:maroon">常住驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		衢州東華觀，物產殷贍，財用豐美。主持綱領，多恣隱欺。有監齋一人，其過尤重，不知禍福，不信神明，或聞罪福報應，謂之虛誕。常曰：道士用常住物，如子孫用父母物耳，何罪之有！以此故教誨所不及矣。辯於飾非，給於應對，人有文過者，率引之以為語端，如俗中之說徐六、侯白耳。既死數年，一旦，道侶三五人，縱步園林遊春，肆目坐石藉草之際，觀中牛十餘頭，飲齡於坐側<span lang="EN-US" style="background: lime">#2</span>。一人偶曰：某監齋常能排斥罪善，不信報對，量其積過，莫在群牛中否？眾方言笑，一牛直詣<span lang="EN-US" style="background: lime">#3</span>眾前，驅之不去，試以某監齋呼之，跪而兩淚，每呼名，必隨應焉。道侶愍之，為拜章修齋，謝過遷拔。二日，夜寓夢致謝，言宿過已赦，徑得往生矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">三夕而牛斃。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">楘州開元觀蒙刺史復常住驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		婺州開元，&#21364;倚小坡，形勢高爽。元置之地，四面通街，其後居人所侵，基地漸狹，大殿之後，便逼居人私舍。亦有州司勢要，占地造宅，道士明知其事，未嘗敢言。主觀道士，夢天上官吏三五十人，自空而下，集於殿前，即喚此道士，問觀地疆界。答云：某後生晚長，自主觀來，祇據見在而已。據老人所言，此觀元置為御容，四面通街，以防水火。今去街極遠，盡隔人家。官人點頭曰：實然。又見一人，云是地司，所說亦同。有朱衣吏一人進曰：此事不煩躬親指說，但處分刺史溫璋。即時，忽見令人往傳處分。言訖，昇空而去。明日<span lang="EN-US" style="background: lime">#4</span>，刺史忽入觀行遊<span lang="EN-US" style="background: lime">#5</span>，登尊殿上顧望，問道流此觀形勢，布置不合隘窄如此，何得側近便有戶人居住。道流遺逡未敢祗<span lang="EN-US" style="background: lime">#6</span>對，溫郎中曰：固應難說。即令懸榜，發遣居人，四面以官街為界，併還常住。所侵占地者，據侵住年月，限一月日內，陪納租地錢，隨間數徵地租，約數百千，充版築垣墻，修飾屋宇。六十餘日，觀復舊製。溫夜夢青童降曰：汝有政理常住之功，賜節鎮三任，若瀆貨殺人，得其一矣。亦如其言。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">杭州餘杭上清觀道流隱欺常住驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		杭州餘杭上清觀，田畝沃壤，常住豐實。主持道流，每&#20943;&#23557;隱欺，以私於己。雖教門鈐轄，官中舉明，必廣費金帛，以請託於局吏。賄貨既行，多覆藏其<span lang="EN-US" style="background: lime">#7</span>罪，掩蔽其惡。由是州吏縣曹相知罔冒，積弊久矣。殿宇摧殘，香燈寢絕，遊客經過，略無投足之所。有識者為之寒心，嫉惡者<span lang="EN-US" style="background: lime">#8</span>為之扼腕，固有日矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		會昌中，人家併產兒女五六輩，皆形骸不具，瘖聾瞽躄。數歲，有白尊師自金華山至，駐留旬日，住持道流因話其事，尊師促令召之。既至，愍然曰：汝何得作此重業，犯負大道，致玆考責邪？謂觀中諸道流曰：此奴婢輩，皆是此觀前輩道流，隱欺常住，恣為罪業，不唯祇受此報，方欲更履諸苦，未有解免之期。即次第呼其昔日姓名，一一問之，數輩亦以曉悟先身之罪，啼號嗚咽，悶絕於地。尊師令其家各備香油，為之焚香懺謝，求乞赦宥，常住亦為辦齋食供養。如是三日，尊師冥心靜定，經宿方起曰：太上有明科，常住法物，供養三寶，傳於無窮之世，固不可輒有。隱盜侵欺之者，罪及七世，生受荼毒，死履諸苦，或為賤人畜類，以償昔債。雖三元八節，天地肆赦，此罪不在可赦之例。吾以愍物之故，適為昌禁，上干天府，此輩已得止此一報，即生身得於善處矣。三旬之後，相次有應。此後主持者，當明為鑒戒，勿履此轍也。月餘，瘖瞽聾者相續而死，惟躄者足稍能履，十餘年後，平復如常。白尊師言：此奴罪名稍輕，即當赦免，此奴免之日，諸輩皆釋其幽牢也。果如其言。以此奴平復能行，為冥中赦宥之期爾。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">李賞斫龍州牛心山古觀松&#26658;驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		龍州牛心山古觀，即大唐遠祖隴西李龍遷，梁武陵王蕭紀理益州，使遷築城於此所居。既沒，葬於山側，鄉里立祠，號李古人廟，武德中，改為觀。其後武氏篡國，&#28659;欲革命，&#21201;鑿斷山&#33033;，其崗斷處，水色變赤，其腥如血。天寶末，明皇幸蜀，駕入劍門，有老人蘇坦，迎駕奏曰：龍州牛心山，國之祖墓，因李古人名，遂為州名。古老相傳，皆有靈應，陛下今日蒙塵之禍，乃則天掘鑿所致。請御衣一襲，藏於山&#33033;斷處，修築復舊，山必有聲。如此則克復兩京，回鑾有日矣。明皇異其言，即命內使，齎御衣國信，祭山修築。刺史蘇邈准詔，以近山四鄉百姓，放明年租稅，併功修填，還使如舊，山果有聲如牛呴焉<span lang="EN-US" style="background: lime">#9</span>。明年，誅祿山，復宮闕。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		至德二年十月二十八日，詔曰：江油舊壤，境帶靈山，自狩巴梁，屢昭感應。眷玆郡邑，合有增崇，可昇龍州為都督府，賜號應靈郡。長慶四年，中使張士謙、王元宥，刺史蔚遲銳修之。寶歷元年三月，內使閻文清，又齎詔祈醮。僖宗朝，宗子李特立，復以前事上奏，請修觀及廟，置金籙道場。乃授特立龍州錄事參軍，與內使高品、王彥忠就山修飾。委束川節度使楊師立，選高法道士袁道常等，開黃籙道場，醮山祈福，山亦有牛呴<span lang="EN-US" style="background: lime">#10</span>之聲。明年，誅黃巢，復京邑，靈應復如<span lang="EN-US" style="background: lime">#11</span>初。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		中和三年，詔昇江油為望縣。其後東川修造將李賞，嘗過山觀，見貞松古&#26658;，皆可材用，因修立廨署，苟圖其功，不奉使司指揮，徑往望林採伐。山臨江滸，便於運載，所斫材木，摙運未半，日夜常有神人詬責之。賞歷歷聞所詬之聲，莫知禳謝之路，既而以臟賄發露，為眾所怒，今相國琅&#29784;公，斬之於都市。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">蜀州新津縣平蓋化被盜毀伐驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		蜀州新津縣平蓋化，即第十六化也，神仙崔孝通得道之所，真像存焉。化有玉人，長一丈，見則天下太平。殿左有玉女泉，水深三四尺，飲之愈疾。化之上，當山之半有榑木，樹徑六七尺，居人常聞其下有考楚號叫之聲，莫知所以。大順元年丁未，山下居人何六者，性本凶悍，不懼罪福，因值干戈，化中無道流棲止，乃殷拆屋宇，採伐林木，為樵薪以貨之，固有日矣。一旦，詣山前僧<span lang="EN-US" style="background: lime">#12</span>舍中求水漿，以救其渴乏。僧素與相識，聞其聲哀切，出門&#30478;之。見其仰面反手，如被拘縛，喉口喘急，流涕於口，問其所疾，答曰：我為毀平蓋化屋宇，斫伐樹木，今有黃衣使者，追捉擊縛，將往搏木樹下地獄中考問去，渴乏既甚，乞少水相救耳。以水與之，良久徑去，死於榑木之下，鄉里共所知焉。又有人取水泉側古跡雕塑二玉女，以為奇玩，傳於人間，既無玉女之像，泉畔小舍，亦被人毀拆。近化居人，見擒取盜玉女人生魂入化中，其人遂風癩焉。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">嘉州開元觀門扉為馬棧驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		嘉州開元觀，在層崗之上，下眺城邑，俯&#30478;江山，二水縈迴，眾峰環抱，頗為郡中之勝。舊有高閣臨崖，崇樓切漢，制度宏巧，遠近稱之。久曠葺修，樓已摧壞。官收其材用之，餘者為馬廄焉。有古制門扉，堅朽不蠹，亦置於木棧之旁。既而夜夜有光，炯然可鑒，以其為怪，棄而不用。及遷於紫極官，玄元殿內有小赤蛇，蟠綴門極之上，累日不去，雖眾人聚觀，以物驅斥，宛然猶在。涉旬之外，不知所之爾。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">成都景雲觀三將軍堂柱礎驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">成都景雲觀，舊在新北市內。節度使崔公安，&#28659;<span lang="EN-US" style="background: lime">#13</span>置新市，遷於大西門、之北。觀有三將軍堂，此頗靈應。既毀撒之後，唯柱礎一枚，穿掘不得，置手足於其上，熱愈於火，逡巡應心。側近居人有犯觸，者，立有祥應，至今猶存。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">成都卜肆支機石驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		成都卜肆支機石，即海客&#25658;來，自天河所得，織女令問嚴君平者也。君平卜肆，即今成都小西門之北、福感寺南嚴真觀是也。有嚴君通仙井，《圖經》謂之嚴仙井，及支機石存焉。太尉燉煌公，好奇尚異，多得古物，命工人鐫<span lang="EN-US" style="background: lime">#14</span>取支機一片，欲為器用，以表奇異。工人鐫刻之際，忽若風瞀，墜於石側，如此者三，公知其靈物，不復敢取，至今所刻之&#36857;在焉。復令人穿掘其下，則風雷震驚，咫尺昏曀，遂不敢犯。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">成都玉局化洞門石室驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		成都玉局化洞門石室，昔老君降現之時，玉座局腳從地而湧，老君昇座傳道，既去之後，座隱地中，陷而成穴，遂為深洞，與青城第五洞天相連。天師以為，玉局上應鬼宿，不宜開穴通氣，將不利分野，乃刻石以閉之。因為石室，高六七尺，廣一步，中鏤玄元之像焉。節度使長史章仇兼瓊，開元中遍修觀宇，崇顯靈&#36857;，欲開洞門，使人究其深淺。發石室之際，睛景雷震，大風拔木，因不敢犯。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">漢州金堂縣三元觀轍跡驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		漢州金堂縣大廳前，有雙轍跡，與三元觀殿前相連，入昌利江際而絕。無窪陷之狀，與平地一般，但隱隱然土色稍異。晝&#30478;之，其邊似黑；夜&#30478;之，其色似白；月中看之，亦帶黑色。屈曲行勢，遠近相合。雨霽即先乾，雪即先消，此最為異。綿歷歲年，雖鋤斸踐<span lang="EN-US" style="background: lime">#15</span>蹂，其&#36857;常在。頃因離亂，主兵者斬人於其廳前，微汙其邊。所汙之處，微不相續爾。青城山天倉峰側地中，亦有此&#36857;。陷地四五寸，闊一尺，雖年歲更移，其&#36857;依舊。縉雲仙都山、溫州仙巖山，皆有轍&#36857;，或輾石上，或在平地，與此轍邊靈應無異矣。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">玉局化九海神龍驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		玉局化九海神龍，會稽山處士孫立畫也。乾符庚子年九月庚辰，辰時下筆，巳時已畢。蟠拏蹴縮者七十三尺，壁廣一丈八尺許，噴雲鼓波，頗為奇狀。燕國公劉景宣，因夢神龍降於玉局，遂畫其像。穎川王陳公敬誼浚井<span lang="EN-US" style="background: lime">#16</span>於其前，遠近居人，時有禱祈者，率言有應。一旦川境亢旱，有一健步者恃酒，&#21351;於龍前井欄之上，慢罵曰：天旱如此，用汝何為？以大石擊畫龍之腳，其痕尚在。既還家，足疾忽甚，痛不可忍。使人焚香告謝，竟不能解，於是數日而殂。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">青城</span></b><span lang="EN-US" style="font-family: 新細明體; color: maroon; background: lime">#17</span><b><span style="font-family:新細明體;color:maroon">絕頂上清宮天池驗</span><span style="font-size:9.0pt;font-family:
新細明體;color:maroon">六時水驗附</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		青城絕頂上清宮，有天池焉。距宮之下東南十步，深三尺，廣亦如之。水常深尺許，滯雨不加，積早不&#20943;。每春遊山致齋者，多則一二百人，少或三五十人，飲用其水，亦無涸竭。經夏霖&#38676;，無人汲水，水亦不溢<span lang="EN-US" style="background: lime">#18</span>。或人所汙穢，立致竭焉。頃因遊禮，有府中健步一人，隨余登山，令以&#26880;汲水，誤投足於其間，頃刻即涸數月，經雨竟亦無水。余宿於上清宮，焚香祈謝，一夕復舊矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		昔黃帝命寧君為五嶽丈人，嶽神一月再朝虛中灑水，以代刻漏，陽時則颯然而下，陰時即無晝夜，凡六時灑水，故號六時水焉。其所出處，在天倉巨巖之前、宗玄觀之南、三師壇側，其下有明皇御容碑。水所落處側石為六角池，闊三四尺，以貯之焉。上無泉源，亦無流注，應時懸降，勢若暴雨。人或炷香執爐，祝而引之，自東自西，隨香而灑，可移數步之內。乾符己亥年，觀未興修，水常如舊。忽有飛赴寺僧，竊據明皇真碑舍中，擬侵占靈境，創為佛院，其水遂絕。半歲餘，僧為飛石所驚，蛇虺所擾，奔出山外。縣令崔正規，秋醮入山，聞鄉閭所說，芟薙其下，焚香以請，水乃復降，至今不絕。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">葛&#29853;化丁東水驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		葛&#29853;化周回巖巒，左右嵌穴，地靈境秀，迥絕諸山，故有二十四峰、八十一洞焉。觀下有磎泉，深在谷底，汲之非便。此宮之西，過崖磴十五步，巨石之下，有丁東水。出於崖腹，滴入窪石竅中，積雨不加，久旱不竭。人或污之，立致枯涸。中和年，刺史安金山准詔投龍，郡縣參從者三百餘人。忽有污觸其水者，頃刻乃竭。安公與道流頗為憂懼，夜至泉所，拜手焚香，叩祈良久，涓涓而滴，雖從騎之眾，食之充足。每年三月三日，蠶市之辰，眾逾萬人，宿止山內，飲食之外，水常有餘。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">金堂縣昌利化玄元觀九井驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		金堂縣昌利化玄元觀南院玄元殿前，有九井焉。平陸之上，纔深一二尺，或方或圓，大者五六尺，小者三二尺，相去各數步，泉&#33033;相通，而水色皆異，其味甘香，蓋醴泉之屬也。無水旱增&#20943;之變，常涵岸不溢。蜀王討東川之年，岐隴之師赴援，乘銳深入，來屆金堂江側，江水泛漲，雷雨異常，遂不克濟，師驚而遁。時以盛暑，探騎十餘人，入昌利化，見井而喜，擊馬解衣，將赴泉以浴。忽大井中，有馬絆蛇騰湧而出，首如白虎，大若車軸，噓氣噴毒，勢欲噬人，騎卒見之，奔迸而去。又每歲三月三日，蠶市之辰，遠近之人，祈乞嗣息，必於井中，探得石者為男，瓦礫為女，古今之所效驗焉。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">仙都山陰君洞驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		仙都山陰君，將欲昇天，謂門人劉玄遠曰：此山孤峙，勢若龍蟠，其首東向，必當吐雲送我。言訖，有五色雲從地湧出，乘雲昇天。出雲之處，呀成洞穴，水旱祈禱，立有感通。大歷九年七月十五日，邑人宇文萬年、女人阿仵等一十五人，以元節之辰，奉香花於洞門禮拜，忽見洞中波濤湧溢，出一金手、一玉手，其大如扇，良久乃隱，水波亦不復見。長慶元年，江陵人傅緗<span lang="EN-US" style="background: lime">#19</span>聞洞中雷吼之聲。咸通初，道士王芳芝，聞洞中聲如群鳥飛，異香紛郁，遍於山頂。鄉人常占於歲，鶴翔必致於年豐，鹿鳴必致於歲歉。不棲凡鳥，每有二鳥。廣明辛丑歲，刺吏陳&#20362;修置道場，有祥雲天樂之應，甘露汶於叢林，寵詔褒美。中和甲辰年，賜紫大德曹用言准韶齋醮，有卿雲瑞雪之祥。時既畢黃籙道場，未撒門纂。有神人見曰：靈山齋醮，必命神祇主張，某即近廟之神，差衛壇靖，齋功既畢，門纂未移，某不敢輒還本廟。道眾聞其言，睹其異，遽坼<span lang="EN-US" style="background: lime">#20</span>門纂，其神見形，媿謝而去。玆山靈應，今古昭彰，傳於眾多，非可備述。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">嘉州東觀尹真人石函驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		嘉州東十餘里，有東觀，在群山中。石壁四擁，殿有石函，長三尺，其上鏨鳥獸花卉，文理纖妙，鄰於鬼工，緘<span lang="EN-US" style="background: lime">#21</span>&#37825;極固，泯然於毫縷之隙。相傅云是尹喜真人石函也。真人昇天之時，以石函付門第子，約之曰：此函中有符籙，慎不可開，犯之必有大禍。郡人遠近，咸所敬之。大歷中，清河崔公為太守，惟剛果自恃，聞有真人石函，笑謂官屬曰：辛坦平<span lang="EN-US" style="background: lime">#22</span>之詐見矣。即詣觀&#30478;函，使破其&#37825;。道士白曰：真人有遺教，啟吾函者，必有大禍。幸君侯無犯仙官之約。崔怒曰：尹喜死且千年，安得獨有函在！促命破&#37825;，而堅不可動，即以巨索繫函鼻，以數牛拽之，鞭驅半日，石函乃開。但有符籙數十軸，黃素為幅，丹書其文，炳然如新矣。崔觀畢，謂道士曰：吾向者謂函中有奇寶，故開而閱之，今但符籙而已。於是令緘&#37825;如舊。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">崔既歸郡，是夜暴卒，三日而蘇。官吏將佐，且謁<span lang="EN-US" style="background: lime">#23</span>且賀。崔謂其眾曰：吾甚大愚，未嘗知神仙之事？無何<span lang="EN-US" style="background: lime">#24</span>開關尹真人石函，果有紫衣冥吏，直至寢門曰：我冥吏也，奉命召君，君不可拒，拒則禍益大矣。始聞甚懼，不覺隨吏俱去，出郡城五十餘里，至一官署，其冥官即故相呂公諲也，謂吾曰：子無何開尹真人石函乎，今奉上帝命，削君之祿壽，果如何哉！即召吏案吾名籍，吏曰崔公有官五任，有壽十五年，今奉上帝命，削五任官，削十三年壽，獨有二年在矣。於是聽崔還生。崔與呂公友善，泣告呂公曰：某之罪，固不可逃，上帝之責，固非三赦所及矣。過自己招，甘心受責，知復何言！然故人何以為救乎？公曰：折壽削官，不可逃矣。吾為足下致一年假職，優其祿廩，用副吾子之託耳。崔拜謝，即為吏所導，還郡廨中，見其身&#21351;於榻，妻子環而哭之。使者命崔俯&#30478;其尸，魂神翕然相合，即蘇焉。問其家，已三日矣。本郡以白廉使，崔即治裝，盡室之成都，具以事告，節制崔寧署攝副使，月給俸錢二十萬，果二年而卒矣。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">九嶷山女仙魯妙典石盆鐵臼驗</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		九嶷山，魯妙典仙女得道之所。妙典居山修道，自山門漸遷，就高深岑寂之地。每居作一麓&#29248;，蹤跡皆在。妙典初居山北無為觀中，去何侯宅舜壇三二里，後居第一麓&#29248;，已在山上，去舜壇五里。其居所有古鏡一面，闊三尺。次作第二麓&#29248;，又直北上山三十里，中有石盆，可廣三尺，長四尺，自有神水，雨不加溢，旱不&#20943;耗，飲之不竭。又有鐵臼，重二百五十斤。延唐縣令王翱，令人強取藥臼，行未及縣，王翱家舉二十餘口，兩三日中，相次俱死。藥臼今在潭州麓山寺中，寺中有犯者，輒病極，有靈驗。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">真宗皇帝御製《天童護命妙經序》</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		夫妙本難窮，至真善應，可道而非常道，無為而靡不為。是以瓊簡瑤函，爰敷寶訓，雲章鳳篆，咸演秘文，標示明科，形容造化。所以宣揚博利，佽助洪鈞，為善教之筌蹄，道舍靈之耳目。朕獲膺元命，茂育群黎，冀廣真詮，&#28659;資庶品。以《天童護命經》者，太清密語，金闕真符，素有前徵，播於別籙。其或洗心誠誦，結念奉持，固可卻癘蠲邪，臻和致壽。類羲圖之立象，幽贊神明；同夏鼎之除祆，不逢魑魅。愈凶&#28798;於六極，集&#25132;穀於百祥。因模寫以頒行，乃標題而&#21465;列，所期寰海，共樂生成云耳。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:maroon">《太上天童經》靈驗錄</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		益州西門內石&#31499;街百姓李萬壽者，年五十餘。景福元年，壬子歲三月中值亂，城門盡閉，家道罄竭，親屬二十餘口，悉皆淪沒，萬壽一身窮悴。其月城開之後，遂往漢州，投託親知。行至新都縣，覺日色猶早，乃更前去，殆至昏黑，無處止息。遙見西山之下，隔橋似有人居茅齋，四向園林森聳。萬壽至門，扣扉良久，一女子出，年纔及笄，忽見萬壽，甚驚，問曰：君是何人？因何至此？萬壽曰：欲往漢州，至此抵夜，願寄一宿，希不艱阻。女子曰：君宜速去，此不可住。萬壽再三懇告，乃曰：緣妾夫婿非人也。萬壽堅問其故，乃曰：妾夫即行病鬼王也，啖食生人，莫知其數。妾即新都縣藍淀行內王萬回家女也，偶然被攝至此，無由歸得。萬壽曰：某至此<span lang="EN-US" style="background: lime">#25</span><span lang="EN-US">
		</span>，山路險惡，去亦死，住亦死，願得一處藏匿，必可免難，當為娘子通報本家，令知在此。女子良久欣然<span lang="EN-US" style="background: lime">#26</span>，遂引萬壽入大甕中，以物蒙之。萬壽既喜又懼，不敢喘息，但志心密誦《太上天童護命經》。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		四更以來，忽聞大風拔樹，走石飛砂，俄見鞍馬鏗訇，旗隊震耀，入於堂內，須臾而風止。俄又聞鼾睡之聲，雷吼達於屋外。夜未曉，女子&#28659;至甕間，語萬壽曰：我王與群鬼睡矣。然王問妾云：適來忽見宅四面，金剛力士遍滿，空中紫雲之內，白鶴仙童羅列前後。吾遂急歸，復遇一老翁，四目，部領兵使三十餘萬，逐吾至大鐵圍山，吾奔迸竄避，直候兵散，崎嶇至此。今大困乏，豈是有術人至此否？妾但答云，此無人也。君必有祕術邪？為妾言之。萬壽曰：某無所能，適但至心密誦《天童護命經》耳。女子曰：君試誦之，我願聞也。萬壽遂密密歷誦經一遍。女子稽首跪聽，移時讚歎，乃曰：豈非此經靈驗否？言訖，復入室內，忽寂然無物，但有空房四向，尋覓絕無影響，但聞香風颯颯，覺在土穴中。仰見天色皎然，遂奔至甕所，驚告萬壽，同尋香氣而出。天色漸曉，方知身在大古墓中，相顧悚懼。萬壽遂引女子，至新都縣尋其本家。父母聚族悲喜，問其事由，遠近人民，傳說驚歎。以錢十萬、莊一所<span lang="EN-US" style="background: lime">#27</span>贈萬壽。即於嚴真觀入道，其女子之父王萬回，即於萬壽處，</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">傳受《天童經》於玉皇觀中入道。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">雲笈七籤卷之一百二十二</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;
color:maroon">#1 </span><span style="font-family:新細明體;color:maroon">
		隱欺：原脫『欺』字，叢刊本、輯要本同，據四庫本補。<span lang="EN-US"><br>
		#2 </span>側：原作『倒』，據叢刊本、四庫本、輯要本改。<span lang="EN-US"><br>
		#3 </span>直詣：原作『直諸』，輯要本作『忽詣』，據叢刊本、四庫本改。<span lang="EN-US"><br>
		#4 </span>日：原作『曰』，據叢刊本、四庫本、輯要本改。<span lang="EN-US"><br>
		#5 </span>遊：原作『腳』，叢刊本、輯要本同，據四庫本改。<span lang="EN-US"><br>
		#6 </span>祇：恭敬。原作『衹』，據叢刊本、四庫本、輯要本改。<span lang="EN-US"><br>
		#7 </span>其：原作『具』，據叢刊本、四庫本、輯要本改。<span lang="EN-US"><br>
		#8 </span>嫉惡者：叢刊本、四庫本同，輯要本作『好事者』。『者』字原衍『有』字，叢刊本、輯要本同，據四庫本刪。<span lang="EN-US"><br>
		#9 </span>昫焉：二字原脫，據叢刊本、四庫本、輯要本補。<span lang="EN-US"><br>
		#10</span>昫：原作『晌』據叢刊本、四庫本、輯要本改。<span lang="EN-US"><br>
		#11 </span>如：原作『脫』，據叢刊本、四庫本、輯要本補。<span lang="EN-US"><br>
		#12 </span>僧：原作『增』，據叢刊本、四庫本、輯要本改。<span lang="EN-US"><br>
		#13 </span>&#28659;：原脫，據叢刊本、四庫本、輯要本補。<span lang="EN-US"><br>
		#14 </span>鐫：原作『所』，據叢刊本、四庫本、輯要本改。<span lang="EN-US"><br>
		#15 </span>踐：原作『蹂』，據叢刊本、四庫本、輯要本改。<span lang="EN-US"><br>
		#16 </span>井：原作『並』，據叢刊本、四庫本、輯要本改。<span lang="EN-US"><br>
		#17 </span>青城：輯要本同，叢刊本、四庫本作『清城』。<span lang="EN-US"><br>
		#18 </span>溢：原作『亦』，據叢刊本、四庫本、輯要本改。<span lang="EN-US"><br>
		#19 </span>傳緗：原作『傳緗』叢刊本同，輯要本作『傳相』，據四庫本改。<span lang="EN-US"><br>
		#20 </span>坼：叢刊本、輯要本同，四庫本作『拆』。<span lang="EN-US"><br>
		#21 </span>緘：叢刊本同，四庫本、輯要本作『鎖』。<span lang="EN-US"><br>
		#22 </span>坦平：叢刊本同，四庫本、輯要本作『垣平』。<span lang="EN-US"><br>
		#23 </span>且謁：叢刊本作『臣謁』，四庫本作『咸謁』，輯要本作『群謁』。<span lang="EN-US"><br>
		#24 </span>無何：叢刊本同，四庫本作『奈何』，輯要本作『緣何』。<span lang="EN-US"><br>
		#25 </span>至此：叢刊本、輯要本同，四庫本作『遙見』。<span lang="EN-US"><br>
		#26 </span>欣然：叢刊本、輯要同，四庫本作『欣諾』。<span lang="EN-US"><br>
		#27 </span>所：叢刊本、輯要本同，四庫本作『區』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
