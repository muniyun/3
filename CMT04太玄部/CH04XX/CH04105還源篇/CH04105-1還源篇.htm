<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: maroon">還源篇</span></b></p>
		<p style="margin:0cm;margin-bottom:.0001pt">
		<span style="font-family:標楷體;
color:maroon">經名：還源篇。北宋石泰撰。一卷。底本出處：《正統道藏》太玄部</span><span style="font-family: 新細明體; color: maroon">。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<b><span style="font-size: 18.0pt; font-family: 新細明體; color: maroon">還源篇</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon"><font size="2">杏林石泰得之撰</font></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">　</p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<b><span style="font-family: 新細明體; color: maroon">五言絕句</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">　</p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">鉛汞成真體，陰陽結太元，但知行二八，便可鍊金丹。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">汞是青龍體，鉛為白虎脂，攘來歸鼎內，採取要知時。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		&#23033;女騎鉛虎，金訪跨汞龍，甲庚明正合，鍊取一爐紅。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		蛇魄擒龍體，龜魂制虎精，華池神水內，一朵玉脂生。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		白雪飛瓊苑，黃芽發玉園，但能知偃月，何處鍊紅鉛。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		藥材開混沌，火候鍊洪濛，十月胎仙化，方知九轉功。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		龍正藏珠處，雞方抱卵時，誰知鉛汞合，正可飲刀圭。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		沐浴資坤水，吹虛賴巽風，嬰兒無一字，獨處太微宮。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		紫府尋高女，朱陵配坎男，黃婆媒合處，太極自函三。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">乾馬馳金戶，坤牛入木宮，阿誰將姥女，嫁去與金翁。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">&#23033;女方二八，金翁正九三，洞房生瑞氣，歡合產初男。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">昨夜西州岸，蟾光照碧濤，採來歸玉室，鼎內自煎熬。<span lang="EN-US"><br>
		</span>高坎非交媾，乾坤自化生，人能明此理，一點落黃庭。<span lang="EN-US"><br>
		</span>丹谷生神水，黃庭有太倉，更無飢渴想，一直入仙鄉。<span lang="EN-US"><br>
		</span>意馬歸神室，心猿守洞房，精神魂魄意，化作紫金霜。<span lang="EN-US"><br>
		</span>一孔三關窮，三關要路頭，忽然輕運動，神水自然流。<span lang="EN-US"><br>
		</span>制魄非心制，拘魂豈意拘，惟留神與氣，片餉結玄珠。<span lang="EN-US"><br>
		</span>口訣無多字，修丹在片時，溫溫行火候，十月產嬰兒。<span lang="EN-US"><br>
		</span>夫婦初歡合，年探意轉濃，洞房交會處，無日不春風。<span lang="EN-US"><br>
		</span>驟雨紙蝴蝶，金爐玉牡丹，三更紅日赫，六月素霜寒。<span lang="EN-US"><br>
		</span>海底飛金火，山巔運土泉，片時交媾就，玉鼎起青煙。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">鑿破玄元竅，衝開混沌關，但知烹水火，一任虎龍蟠。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">娑竭水中火，崑崙山上波，誰能知運用，大意要黃婆。<span lang="EN-US"><br>
		</span>藥取先天氣，火尋太易精，能知藥取火，定裹見丹成。<span lang="EN-US"><br>
		</span>元氣如何服，真精不用移，真精與元氣，此是大丹基。<span lang="EN-US"><br>
		</span>儒家明性理，釋氏打頑空，不識神仙術，金丹頃刻功。<span lang="EN-US"><br>
		</span>偃月爐中汞，朱砂鼎裹鉛，龜蛇真一氣，所產在先天。<span lang="EN-US"><br>
		</span>朔望尋弦晦，抽添象缺圓，不知真造化，何物是真鉛。<span lang="EN-US"><br>
		</span>氣是形中命，心為性內神，能知神氣穴，即是得仙人。<span lang="EN-US"><br>
		</span>木髓烹金鼎，泉流注玉爐，誰將三百日，慢慢著工夫。<span lang="EN-US"><br>
		</span>玉鼎烹鉛液，金爐養汞精，九還為九轉，溫養象周星。<span lang="EN-US"><br>
		</span>玉液滋神室，金胎結氣樞，只尋身內藥，不用檢丹書。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">火棗元無核，交梨豈有查，終朝無火候，神水灌金花。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">鍊氣徒施力，存神枉用工，豈知丹訣妙，鎮日玩真空。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">欲鍊先天氣，先乾活水銀，聖胎如結見，破頂見雷嗚。<span lang="EN-US"><br>
		</span>氣產非干腎，神居不在心，氣神難捉摸，化作一團金。<span lang="EN-US"><br>
		</span>一竅名玄牝，中藏氣與神，有誰知此竅，更莫外尋真。<span lang="EN-US"><br>
		</span>脾胃非神室，膀胱乃腎餘，勸君休執泥，此不是丹樞。<span lang="EN-US"><br>
		</span>內景詩千首，中黃酒一尊，逍遙無物累，身外有乾坤。<span lang="EN-US"><br>
		</span>烏兔相煎煮，龜蛇自繞纏，化成丹一粒，溫養作胎仙。<span lang="EN-US"><br>
		</span>萬物皆生死，元辰死復生，以神歸氣內，丹道自然成。<span lang="EN-US"><br>
		</span>神氣歸根處，身心復命時，這般真孔竅，料得少人知。<span lang="EN-US"><br>
		</span>身裹有玄牝，心中無垢塵，不知誰解識，一竅內涵真。<span lang="EN-US"><br>
		</span>高坎真龍虎，乾坤正馬牛，人人皆具足，因甚不知修。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">魂魄為心主，精神以意包，如如行火候，默默運初爻。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">心下腎上處，肝西肺左中，非腸非胃腑，一氣自流通。<span lang="EN-US"><br>
		</span>妙用非關意，真機不用時，誰能知此竅，且莫任無為。<span lang="EN-US"><br>
		</span>有物非無物，無為合有為，化權歸手內，烏兔結金脂。<span lang="EN-US"><br>
		</span>虎嘯西山上，龍吟北海束，捉來須野戰，寄在艮坤宮。<span lang="EN-US"><br>
		</span>復姤司明晦，屯蒙直曉昏，丹爐凝白雪，無處覓心猿。<span lang="EN-US"><br>
		</span>黑汞生黃葉，紅鉛綻紫花，更須行火候，鼎裹結丹砂。<span lang="EN-US"><br>
		</span>木液須防兔，金精更忌雞，抽添須沐浴，正是月團時。<span lang="EN-US"><br>
		</span>萬籟風初起，千山月乍圓，急須行正令，便可運周天。<span lang="EN-US"><br>
		</span>藥材分老嫩，火候用抽添，一粒丹光起，寒蟾射玉簷。<span lang="EN-US"><br>
		</span>蚌腹珠曾剖，雞窠卵易尋，無中生有物，神氣自相侵。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">神氣非子母，身心豈夫婦，但要合天機，誰識結丹處。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">丹頭初結處，藥物已凝時，龍虎交相戰，東君總不知。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">旁門並小法，異術及閑言，金液還丹訣，渾無第二門。<span lang="EN-US"><br>
		</span>貴賤並高下，夫妻與弟兄，修仙如有分，皆可看丹經。<span lang="EN-US"><br>
		</span>屋破修容易，藥枯生不難，但知歸復法，金寶積如山。<span lang="EN-US"><br>
		</span>魂魄成三性，精神會五行，就中分四象，鑽簇結胎精。<span lang="EN-US"><br>
		</span>定志求鉛汞，灰心覓土金，方知真一竅，誰測此幽深。<span lang="EN-US"><br>
		</span>造化無根蒂，陰陽有本源，這些真妙處，父子不相傳。<span lang="EN-US"><br>
		</span>留汞居金鼎，將鉛入玉池，主賓無左右，只要識嬰兒。<span lang="EN-US"><br>
		</span>黃婆雙乳美，丁老片心慈，溫養無他術，無中養就兒。<span lang="EN-US"><br>
		</span>絳闕翔青鳳，丹田養玉蟾，壺中天不夜，白雪落纖纖。<span lang="EN-US"><br>
		</span>琴瑟和諧後，箕裘了當時，不須行火候，又恐損嬰兒。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">長男纔入兌，少女便歸乾，巽宮並土位，關鎖自周天。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">弦後弦前處，月圓月缺時，抽添象刑德，沐浴按盈虧。<span lang="EN-US"><br>
		</span>老汞三斤白，真鉛一點紅，奪他天地髓，交媾片時中。<span lang="EN-US"><br>
		</span>火候通玄處，古今誰肯傳，未曾知採藥，且莫問周天。<span lang="EN-US"><br>
		</span>雲散海棠月，春探楊柳風，阿誰知此意，舉目問虛空。<span lang="EN-US"><br>
		</span>人間無物累，天上有仙階，已解乘雲了，相將白萬來。<span lang="EN-US"><br>
		</span>心田無草穢，性此絕塵飛，夜靜月明處，一聲春烏啼。<span lang="EN-US"><br>
		</span>白金烹六卦，黑錫過三關，半夜三更裹，金烏入廣寒。<span lang="EN-US"><br>
		</span>丹熟無龍虎，火終休汞鉛，脫胎已神化，更作玉清仙。<span lang="EN-US"><br>
		</span>塞斷黃泉路，衝開紫府門，如何海蟾子，化鶴出泥丸。<span lang="EN-US"><br>
		</span>江海歸何處，山岩屬甚人，金丹成熟後，總是屋中珍。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">呂承鍾口訣，葛授鄭心傳，總沒閑言語，都來只汞鉛。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">汞鉛歸一鼎，日月要同爐，進火須防忌，教君結玉酥。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">採藥再交結，進火與沐浴，及至脫胎時，九九陽數足。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: maroon">還源篇竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
