<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div>
<div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:2px;top:-2px;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="69%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="20%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="10%">
        <p style="line-height: 150%; margin-top: 0; margin-bottom: 0">
		<span style="font-family: 新細明體; color: #800000"><a name="玄宗直指萬法同歸30">
		<font size="5">化書</font></a></span></p>
		<p style="line-height: 150%; margin-top: 0; margin-bottom: 0" align="left">
		<font color="#800000"><span style="font-family: 新細明體">
		經名：化書。五代譚峭著。六卷。底本出處：《正統道藏》太玄部。參校本：海王郎古籍叢刊《道書全集》</span></font></td>
      </tr>
		<tr>
        <td width="95%" align="center" height="20%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000" size="5"><span style="font-family: 新細明體">食化卷第五</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #800000">七奪</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　一日不食則憊，二日不食則病，三日不食則死。民事之急無甚於食，而王者奪其一，鄉士奪其一，吏兵奪其一，戰伐奪其一，工藝奪其一，商賈奪其一，道釋之放奪其一，稔亦奪其一，儉亦奪其一。所以蠶告終，而譟葛苧之衣，稼云畢，而飯橡礫之實。王者之刑理不平，斯不平之甚也。大人之道救不義，斯不義之甚也。而行切切之仁、慼慼之禮，其何以謝之哉。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">巫像</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　為巫者鬼必附之，設像者神必主之，蓋樂所饗也。戎羯之禮，事母而不事父；禽獸之情，隨母而不隨父；凡人之痛，呼母而不呼父。蓋乳哺之教也，虎狼不過於嗜肉，蛟龍不過於嗜血，而人無所不嗜。所以不足則鬥，不與則叛，鼓天下之怨，激烈士之忿。食之道，非細也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #800000">養馬</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　養馬者主，而牧之者親；養子者母，而乳之者親；君臣非所比，而比之者祿也；于母非所愛，而愛之者哺也。駑馬本無知，嬰兒本無機，而知由此始，機由此起，所以有愛惡，所以有彼此，所以稔鬥爭而蓄姦詭。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">絲綸</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　王取其絲，吏取其綸；王取其綸，吏取其脖。取之不已，至于欺罔，欺罔不已，至于鞭撻，鞭撻不已，至于盜竊，盜竊不已，至于殺害，殺害不已，至于刑戮。欺罔非民愛，而裒斂者教之。殺害非民願，而鞭撻者訓之。且夫火將逼而投于水，知必不兔，且貴其緩。虎將噬而投于谷，知必不可，或覬其生。以斯為類，悲哉。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">奢借</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　夫君子不肯告人以飢，恥之甚也。又不肯矜人以飽，愧之甚也。既起人之恥愧，必激人之怨咎，食之害也如是。而金逼玉笠，食之飾也。鼓鐘戛石，食之遊也。張組設繡，食之感也。窮禽竭獸，食之暴也。滋味厚薄，食之忿也。貴賤精鷹，食之爭也。慾之愈不止，求之愈不已，貧食愈不足，富食愈不美。所以奢僭由玆而起，戰伐由玆而始，能均其食者，天下可以治。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">蟠骨</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　嚼墦骨者，憔唇爛舌不以為痛。飲醇酣者，哦腸嘔胃不以為苦。饞嗜者由忘於痛若，飢窘者必輕于性命。痛苦可忘，無所不欺，性命可輕，無所不為。是以主者以我慾求人之慾，以我飢求人之飢，我怒民必怒，我怨民必怨，能知其道者，天下胡為乎叛。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">食迷</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　民有嗜食而飽死者，有婪食而粳死者，有感食而義死者，有辱食而憤死者，有爭食而鬥死者。人或笑之，殊不知官所以務祿，祿所以務食賈所以務財，財所以務食，而官以矯傲讒議而律死者，賈以波濤江海而溺死者，而不知所務之端，不知得死之由，流，歸咎于江海，食之迷也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #800000">戰欲</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　食之欲也，思鹽梅之狀，則輒有所吐而不能禁；見盤餚之盛，則若有所吞而不能遏。飢思啖牛，渴思飲海。故慾之於人也如賊，人之於慾也如戰。當戰之際，錦繡珠玉不足為富，冠冕旌旗不足為貴，金石絲竹不聞其音，宮室臺謝不見其麗。況民腹常矮，民情常迫，而諭以仁義，其可信乎？講以刑故，其可畏乎？</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span lang="EN-US"><br>
		</span></font><b><span style="font-family: 新細明體; color: #800000">膠竿</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span lang="EN-US"><br>
		</span><span style="font-family: 新細明體">
		　　執膠竿捕黃雀，黃雀從而噪之。捧盤殮享烏烏，烏烏從而告之。是知至暴者無所不異，至食者無所不同。故蛇像可以友而群，虎兕可以狎而馴，四夷可以率而賓。異族猶若此，況復人之人。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span lang="EN-US"><br>
		</span></font><b><span style="font-family: 新細明體; color: #800000">庚辛</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span lang="EN-US"><br>
		</span><span style="font-family: 新細明體">
		　　庚氏穴池，構竹為托檻，登之者其聲策策焉。辛氏穴池，構木為托檻，登之者其聲堂堂焉。二氏俱牧魚於池中，每托檻投餌，魚必踴躍而出。他日但聞策策堂堂之聲，不投餌亦踴躍而出。則是庚氏之魚可名策策，辛氏之魚可名堂堂，食之化也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #800000">興亡</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　瘡者人之痛，火者人之急，而民喻飢謂之瘡，比餓謂之火，蓋情有所切也。夫鮑魚與足垢無異，鰱胰與足垢無殊，而人常食之飽，猶若是飢。則可知苟其飢也，無所不食，苟其迫也，無所不為。斯所以為興亡之機。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">雀鼠</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　人之所以惡雀鼠者，謂其有寇竊之行。鼠雀所以疑人者，謂其懷盜賊之心。夫上以食而辱下，下以食而欺上，上不得不惡下，下不得不疑上，各有所切也。夫剜其肌啖其肉，不得不哭，扼其喉奪其哺，不得不怒。民之瘠也，由剜其肌，民之餒也，由奪其哺。嗚呼惜哉。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">無為</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　牛可使之駕，馬可使之負，犬可使之守，鷹可使之擊，蓋食之所感也。彌猴可使之舞，鸚鵡可使之語，鷓鳶可使之死鬥，螻蟻可使之合戰，蓋食有所教也。魚可使之吞鉤，虎可使之入陷，馬可使之觸網，敵國可使之自援，蓋食有所利也。天地可使之交泰，神明可使之掖衛，高尚可使之屈折，夷狄可使之委服，蓋食有所奉也。故自天子至於庶人，暨乎萬族，皆可以食而通之。我服布素則民自暖，我食葵蕾則民自飽，善用其道者，可以肩無為之化。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">王者</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　獵食者母，分乳者子。全生者子，觸網者母。母不知子之所累，子不知母之所苦。王者衣纓之費，盤餚之直，歲不過乎百萬。而封人之土地，與人之富貴，百萬之百萬。如嘔王之肌，如飲王之血，樂在于下，怨在于上，利歸于眾，咎歸于王。夫不自貴天下安敢貴，不自富天下安敢富。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><b><span style="font-family: 新細明體; color: #800000">鴉鳶</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　有智者憫鷓鳶之擊腐鼠，嗟螻蟻之駕斃蟲，謂其為蟲不若為人。殊不知當歉歲則爭臭憊之屍，值嚴圍則食父子之肉，斯豺狼之所不忍為，而人為之，則其為人不若為蟲。是知君無食必不仁，臣無食必不義，士無食必不禮，民無食必不智，萬類無食必不信。是以食為五常之本，五常為食之末。苟王者能均其衣、讓其食，則黔黎相悅，仁之至也；父子相愛，義之至也；飢飽相讓，禮之至也；進退相得，智之至也；許諾相從，信之至也。教之善也在於食，教之不善也在於食，其物甚卑，其用甚尊，其名尤細，其化尤大，是謂無價之貨。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">化書卷之五</span></b></p>
　</td>
      </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p>　</p>
	<p>　</td>
    <td width="15%"></td>
  </tr>
</table>
</div>
</body>
</html>