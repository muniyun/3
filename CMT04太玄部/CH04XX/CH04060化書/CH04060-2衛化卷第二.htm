<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div>
<div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:2px;top:-2px;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="69%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
    <img border="0" src="../../../CMTimages/LOGO.jpg" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="20%">
        <p style="line-height: 200%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="10%">
        <p style="line-height: 150%; margin-top: 0; margin-bottom: 0">
		<span style="font-family: 新細明體; color: #800000"><a name="玄宗直指萬法同歸30">
		<font size="5">化書</font></a></span></p>
		<p style="line-height: 150%; margin-top: 0; margin-bottom: 0" align="left">
		<font color="#800000"><span style="font-family: 新細明體">
		經名：化書。五代譚峭著。六卷。底本出處：《正統道藏》太玄部。參校本：海王郎古籍叢刊《道書全集》</span></font></td>
      </tr>
		<tr>
        <td width="95%" align="center" height="20%">
        <font color="#800000" size="5"><span style="font-family: 新細明體">衛化卷第二</span></font><p style="margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span style="font-family: 新細明體">紫霄真人譚景昇撰</span></font><p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">雲龍</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　雲龍風虎，得神氣之道者也。神由母也，氣由子也。以神召氣，以母召子，孰敢不至也。夫蕩穢者，必召五帝之氣，苟召不至，穢何以蕩。伏虺者，必役五星之精，苟役不至，虺何以伏。小人由是知陰陽可以作，風雲可以會，山陵可以拔，江海可以發。然用之於外，不如守之於內，然後用之於外，則無所不可。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">猛虎</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　猛虎行，章木偃。毒鴆怒，土石揭。威之所鑠，氣之所搏，頑器為之作。山人由是知鈇可使之、飛，山河可使之移，萬物可使之相隨。夫神全則威大，精全則氣雄，萬惑不能溺，萬物可以役。是故一人所以能敵萬人者，非弓刀之技，蓋威之至也。一人所以能悅萬人者，非言笑之惠，蓋和之至也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">用神</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　蟲之無足，蛇能屈曲，蛭能倒蹙，蝸牛能蓄縮。小人所以見其機，由是得其師，可以坐致萬里而不馳。是故足行者有所不達，翼飛者有所不至，目視者有所不見，耳聽者有所不聞。夫何故？彼知形而不知神，此知神而不知形，以形用神則亡，以神用形則康。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">水竇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">
		　　水竇可以下溺，杵糠可以療噎。斯物也，始製於人，又復用於人。法本無祖，術本無狀，師之於心，得之於象。陰為陽所伏，男為女所制，剛為柔所剋，智為愚所得。以是用之，則鐘鼓可使之啞，車轂可使之鬥，妻子可使之改易，君臣可使之離合。萬物本虛，萬法本無，得虛無之竅者，知法術之要乎。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">魍魎</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　魍魎附巫祭一本作癸，言禍福事。每來則飲食言語皆神，每去則飲食言語皆人。不知魍魎之附巫祭也，不知巫祭之附魍魎也。小人由是知心可以交，氣可以易，神可以奪，魄可以錄。形為神之宮，神為形之容，以是論之，何所不可。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">虛無</span><font color="#800000"><span lang="EN-US"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　鬼之神可以禦，龍之變可以役，蛇虺可以不能螫，戈矛〔可以〕不能擊。唯無心者，火不能燒，水不能溺，兵刃不能加，天命不能死。其何故？志於樂者猶忘飢，志於憂者猶忘痛，志於虛無者可以忘生死。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span lang="EN-US"><br>
		</span></font><span style="font-family: 新細明體; color: #800000">虛實</span><font color="#800000"><span lang="EN-US"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　方咫之木，置於地之上，使人蹈之而有餘。方尺之木，置於竿之端，使人踞之而不足。非物有小大，蓋心有虛實。是故冒大暑而撓者愈熱，受炙灼而懼者愈痛，人無常心，物無常性。小人由是知水可使不濕，火可使不燥。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span lang="EN-US"><br>
		</span></font><span style="font-family: 新細明體; color: #800000">狐狸</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　狐狸之怪、雀鼠之魅，不能幻明鏡之鑒者，明鏡無心之故也。是以虛空無心而無所不知，昊天無心而萬象自馳，行師無狀而敵不敢欺，大人無慮而元精自歸。能師於無者，無所不之。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">轉舟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　轉萬斛之舟者，由一尋之木。發千鈞之弩者，由一寸之機。一目可以觀大天，一人可以君兆民。太虛茫茫而有涯，太上浩浩而有家。得天地之綱，知陰陽之房，見精神之藏，則數可以奪，命可以活，天地可以反覆。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">心變</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　至娌者化為婦人，至暴者化為猛虎。心之所變，不得不變。是故樂者其形和，喜者其形逸，怒者其形剛，憂者其形慼，斯亦變化之道也。小人由是知，顧六尺之軀，可以為龍蛇，可以為金石，可以為草木。大哉斯言。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">珠玉</span><span lang="EN-US" style="font-family: New MingLiu; color: #800000"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　悲則雨淚，辛則雨涕，憤則結瘦，怒則結疽。心之所慾，氣之所屬，無所一育。邪苟為此，正必為彼。是以大人節悲辛，誠憤怒。得擷氣之門，所以收其根。知元神之囊，所以韜其光。若蚌內守，若石內藏，所以為珠玉之房。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">蠟蠍</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　夫蠍嗡之虫孕螟蛉之子，傳其情，交其精，混其氣，和其神。隨物大小，俱得其真。蠢動無定情，萬物無定形。小人由是知，馬可使之飛，魚可使之馳，土木偶可使之有知。嬰兒似乳母，斯道不遠矣。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">胡夫</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　胡夫而越婦，其子髯面而挫昨禾切足。蠻夫而羌婦，其子拗鼻而昂首。梨接桃而本強者，其實毛。梅接杏而本強者，其實甘。以陰孕陽，以柔孕剛，以曲孕直，以短孕長，以大孕小，以圓孕方，以水孕火，以丹孕黃。小人由是知，可以為金石，可以為珠玉，可以為異類，可以為怪，造化之道也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">陰陽</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　陰陽相搏，不根而生芝菌。燥濕相育，不母而生蟻臍。是故世人體陰陽而根之，學燥濕而母之，無不濟者。小人由是知，陶鍊五行，火之道也。流行無窮，水之道也。八卦環轉，天地之道也。神物乃生，變化之道也。是以君子體物而知身，體身而知道。夫大人之道幽且微，則不知其孰是孰非。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">海魚</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　海魚有以蝦為目者，人皆笑之。殊不知古人以囊螢為燈者，又不知晝非日之光則不能馳，夜非燭之明則有所欺。觀傀儡之假而不自疑，嗟朋友之逝而不自悲。賢與愚莫知，唯抱純白養太玄者，不入其機。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span lang="EN-US"><br>
		</span></font><span style="font-family: 新細明體; color: #800000">碉松</span><font color="#800000"><span lang="EN-US"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　碉松所以能凌霜者，藏正氣也。美玉所以能犯火者，蓄至精也。是以大人晝運靈旗，夜錄神芝，覺所不覺，思所不思，可以冬禦風而不寒，夏禦火而不熱。故君子藏正氣者，可以遠鬼神、伏姦佞。蓄至精者，可以福生靈、保富蠡，夫何為？多少之故也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000"><span lang="EN-US"><br>
		</span></font><span style="font-family: 新細明體; color: #800000">動靜</span><font color="#800000"><span lang="EN-US"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　動靜相磨，所以化火也。燥濕相蒸，所以化水也。水火相勃，所以化雲</span></font><span style="font-family: 標楷體; color: #800000">＃５</span><font color="#800000"><span style="font-family: 新細明體">也。湯盎投井，所以化雹也。飲水雨日，所以化虹霓也。小人由是知，陰陽可以召，五行可以役，天地可以別構，日月可以我作。有聞是言也，必將以為誕。夫民之形也，頭圓而足方，上動而下靜，五行運於內，二曜明於外，斯亦別搆之道也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">聲氣</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　操琴瑟之音則偷然而閑，奏鄭衛之音則樂然而逸，解領號之音則背族。凜森上聲，撾鼓鼙之音則鴻毛躑躅。其感激之道也如是。以其和也，召陽氣、化融風、生萬物也。其不和也，作以氣化厲風，辱萬物也。氣由聲也，聲由氣也，氣動則聲發，聲發則氣振，氣振則風行，而萬物變化也。是以風雲可以命霜雹，可以致鳳凰，可以歌熊熊，可以舞神明，可以友朋，樂之術也甚大。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">大同</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　虛含虛，神含神，氣含氣，明含明，物含物，達此理者，情可以通，形可以同。同於火者化為火，同於水者化為水，同於日月者化為日月，同於金石者化為金石。惟大人無所不同，無所不化，足可以與虛皇並駕。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">帝師</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　鏡非求鑒於物而物自投之，崇非求飽於氣而氣自實之。是故鼻以虛受臭，耳以虛受聲，目以虛受色，舌以虛受味。所以心同幽冥，則物無不受，神同虛無，則事無不知。是以大人奪其機，藏其微，羽符至怪，陰液甚奇。可以守國，可以救時，可以坐為帝王之師。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font color="#800000">
		<span lang="EN-US" style="font-family:&quot;New MingLiu&quot;"><br>
		</span></font><span style="font-family: 新細明體; color: #800000">琥珀</span><font color="#800000"><span lang="EN-US" style="font-family:&quot;New MingLiu&quot;"><br>
　</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　琥珀不能呼腐芥，丹砂不能入燃金，磁石不能取憊鐵，元氣不能發陶爐。所以大人善用五行之精，善奪萬物之靈，食天人之祿，駕風馬一作鳳之榮，其道也，在忘其形而求其情。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">化書卷之二竟</span><span lang="EN-US">&nbsp;</span></p>　</td>
      </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p>　</p>
	<p>　</td>
    <td width="15%"></td>
  </tr>
</table>
</div>
</body>
</html>
