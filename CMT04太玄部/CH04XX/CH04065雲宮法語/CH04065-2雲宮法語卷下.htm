<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:#993300">雲宮法語</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#993300">經名：雲宮法語。元汪可孫慕。二卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		雲宮法語卷下</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: #993300">績水虛夷子靜安汪可孫纂</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">明善品第四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《書》曰：人心惟危，道心惟微，惟精惟一，允執厥中。《孟子》曰：大人者，不失其赤子之心。</span><span style="font-size: 8.0pt; font-family: 新細明體; color: #993300">純一無偽之謂也。</span><span style="font-family: 新細明體; color: #993300">《大學》曰：正心者，身有忿懥，則不得其正；有所恐懼，則不得其正；有所好樂，則不得其正，有所憂患，則不得其正。心不在焉，視而不見，聽而不聞，食而不知其味，此修身在正其心。《孟子》曰：操則存，舍則亡，出入無時，莫知其鄉，唯心之謂歟。又曰：我四十不動心。又曰：養心莫善於寡慾。又曰：學問之道無他，求其放心而已。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　《斗經釋》曰：人之運心於外，則神遊而逝。定心於內，則神安以和。一切善惡亦存乎心。心者神明之府，行藏動息善惡之事，欲萌悉知之，人之妄心可不息乎。又曰：人之元辰，外寄於目，內藏於心，目則外視於萬物，心則內馳於萬機，心目所馳，神亦奔競，故謂之元辰。釋馬馳事而不息，人能收心復照，存玄靈於一己，則卻走馬以糞。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　《楞嚴經》曰：如來常說，諸法唯心所造，一切因果，因心成體。張無盡曰：了此妄心，即是清淨佛性虛靜心。戒曰：心者，萬法之宗，九竅之主，以其越古今而不壞。故曰：真如一念萌動於內，六識流轉於外，不趨乎善，則趨乎惡。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　《清靜經》曰：既有妄心，則驚其神；既驚其神，則著萬物；既著萬物，則生貪求，既生貪求，則是煩惱。《定觀經》曰：覺心起即滅，滅即除，惟滅動心，不滅照心，但凝空心，不凝住心。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　《金剛經》曰：過去心不可得，現在心不可得，未來心不可得。六</span><span style="font-size: 8.0pt; font-family: 新細明體; color: #993300">祖曰：妄心是真心上影子。經云：汝身汝心，皆是妙明性中所現之物。知諸心之非心，則知心之體，若妄心則有過現未來真性則寂然不動。</span><span lang="EN-US" style="font-size: 8.0pt; color: #993300"><br>
		</span>
		<span style="font-size: 8.0pt; font-family: 新細明體; color: #993300">　</span><span style="font-size: 8.0pt; font-family: 標楷體; color: #993300">　</span><span style="font-family: 標楷體; color: #993300">已上言心</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　橫渠曰：心統性情。又曰：虛靈不昧便是心，此理具足，無少欠闕便是性，隨感而動便是情。義曰：由太虛有氣之名，由氣化有道之名，合虛與氣有性之名，合性與知覺有心之名。靈底是心，實處是性。《湯誥》曰：惟皇上帝，降衷于下民，若有恒性。《伊尹》曰：習與性成。祖伊曰：不虞天性。孟子道性善。</span><span style="font-size: 8.0pt; font-family: 新細明體; color: #993300">全說理。</span><span style="font-family: 新細明體; color: #993300">《中庸》曰：天命之謂性。</span><span style="font-size: 8.0pt; font-family: 新細明體; color: #993300">帶人物而言。</span><span style="font-family: 新細明體; color: #993300">有天命須是有此氣，方能承當得此理。無此氣則此理如何頓放？程子曰：論性不論氣，不備；論氣不論性，不朋。《近思&#37682;》言：心一也，有指體而言，寂然不動；有指用而言，感而遂通。朱子曰：靜而常覺，動而常正。心之妙也，寂而感，感而寂。孔子言性近習遠。孟子言盡心知性，存心養性事天。孟子曰：仁之於父子，義之於君臣，禮之於賓主，智之於賢者，聖人之於天道，命也，有性也，君子不謂命。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　《易》曰：窮理盡性以至於命。又曰：聖人之作《易》也，將以順性命之理。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　魯哀公問於孔子曰：人之命與性，何謂也？形於一謂之性。</span><span style="font-size: 8.0pt; font-family: 新細明體; color: #993300">人各受陰陽以剛柔之性，故曰形於一。</span><span style="font-family: 新細明體; color: #993300">《內觀經》曰：自一&#31104;形謂之性。朱子曰：性是太極，渾然之體，初不可以名字言。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span><span style="font-family: 標楷體; color: #993300">已上言心性<span lang="EN-US"><br>
		</span>　</span><span style="font-family: 新細明體; color: #993300">前諸條目，儒家言存心養性，道釋言明心見性。儒以實理為性，見之行事者也。道釋以自然無為為性者也。愚謂道釋之言性，乃未發之中；儒者之言性，發而皆中節之謂。見性之謂道，猶見性之謂見佛也。</span><span style="font-size: 8.0pt; font-family: 新細明體; color: #993300">佛之言訓覺，是殆非以泥木所塑造之謂佛也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">　　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">持用品第五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　顏淵曰：舜何人也，予何人也，有為者亦若是。子曰：知而弗為，不如勿知。《華嚴經》曰：我不輕於汝等，汝等皆當作佛。</span><span style="font-size: 8.0pt; font-family: 新細明體; color: #993300">佛，西方聖人之稱也。</span><span style="font-family: 新細明體; color: #993300">六祖曰：不悟者為&#34886;生、為凡夫，悟者名佛。</span><span style="font-size: 8.0pt; font-family: 新細明體; color: #993300">佛訓大覺之稱。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family: 標楷體; color: #993300">人受天地之氣而生，同有此善，然覺有先後，後覺者必效先覺之所為，乃可明善而復其初，斯言至矣。聖人生知安行，不倦於學；賢者學而知之，亦欲強行；困而不學，民斯為下。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　曾子三省，忠恕一貫。君子九思、三畏、三戒。顏子克復四勿。孔子絕四，絜矩慎獨。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　</span><span style="font-family: 標楷體; color: #993300">皆所當平日持用工夫。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　誠意毋自欺也，一者誠而已，無妄之謂。誠不欺，其次矣。康節曰：先天主乎誠，至誠可以通神明，不誠則不可以得道。誠者，主性之具無端無方者也。至誠之道，可以前知。曰：在我無一毫私偽，故常虛明，自能見得。誠者天之道，誠之者人之道。誠者，不勉而中，不思而得，從容中道，聖人也。誠之者，擇善而固執之也。自誠明之謂性，自明誠之謂教。誠則明，明則誠。唯天下至誠，為能盡其性。可以贊天地之化育，與天地參。又曰：唯天下至誠，為能化誠者。物之終始，不誠無物，至誠無息，不息則久，悠久無疆。唯天下至誠，為能經綸天下之大經，立天下之大本，知天下之化育夫，焉有所倚。</span><span style="font-size: 8.0pt; font-family: 新細明體; color: #993300">大經五品之人倫，大本所性之全體，聖人極識無妄，自然功用，豈有所倚著於物而後能。</span><span style="font-family: 新細明體; color: #993300">《詩》云：維天之命，於穆不已。蓋曰文王之所以為文也，於乎丕顯文王之德之純，純亦不已。又曰：穆穆文王，緝熙敬止。《易》曰：天行&#24484;，君子以自強不息。《湯之盤銘》曰：苟日新，日日新，又日新。回之為人，擇乎中庸，得一善則拳拳服膺而弗失。道不可須臾離，可離非道也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　太極老君與傅先生木鑽在焦山石室，使穿一石盤，可五尺積，四十九年而石穿。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　《孟子》曰：一日暴之，十日寒之，未有能生者。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　</span><span style="font-family: 標楷體; color: #993300">先儒曰：敬之一字，聖學之所以成，始而成終也。程子以主一無適言敬。又曰：至誠無息，誠者真實無妄也。蓋人心易於散慢，若不立箇規矩維持之，常常提警，則放逸而無所歸。惟主一，惟至誠，所以成始成終。愚謂人患於作輟，佛教亦謂之斷常，譬如蒸砂終不成飯。禪家之常惺惺法，必念念相續。故云：勇猛精進不退轉，亦說得好與儒者之主一無息，同此機也，誠敬不可，斯須去身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">造微品第六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《華嚴頌》曰：色身非是佛，音聲亦復然。亦不離色身，見佛神通力。《莊子》曰：君子尸居而龍見，淵默而雷聲，神動而天隨，從容無為。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　廣成子曰：至道之精，窈窈冥冥，至道之極，昏昏默默。無視無聽，抱神以靜，形將自正，必&#27972;必清。《密多心經》曰：照見五蘊皆空。《昇玄經》曰：清掙六根，斷除邪障。《得道經》曰：心目內觀，真&#28801;所有，清淨光明，虛白晃耀。又頌曰：杳杳冥冥清淨道，昏昏默默太虛空。體性湛然無所住，色心都寂一真宗。《本行經》曰：諸念不生，萬緣頓息。塵沙惡業，隨念消散，一切天魔，自然殄滅。《清靜經》曰：人能常清靜，天地悉皆歸。又曰：無無既無，湛然常寂，寂無所寂，慾豈能生，慾既不生，即是真靜。常應常靜，常清靜矣。《道德經》曰：&#34886;人熙熙，如登春臺，如享太牢，我獨泊兮其未兆，如嬰兒之未孩。又曰：專&#28801;致柔，能嬰兒。又曰：復歸於嬰兒。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　張無盡曰：無得之得名真得，無說之說乃真說。虛卞禪師曰：大乘之法，心無罣得。得大自在，作而無作，為而無為，此所以為聖明賢。詩曰：上天之載，無－聲無臭至矣。川老頌曰：見色聞聲世本常，一重雪上一重霜。君今要見黃頭老，走入摩耶腹內藏。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　此返本還元之學，迴光返照之機，深入於忘光絕照至矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">神化品第七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　《洪範》九五福曰考終命。《易》</span><span style="font-family: 新細明體; color: #993300">曰：易與天地準，是故知幽明之故，原始反終，知死生之說。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　截魯哀公問於孔子。子曰：化終陰陽，象形而發謂之生，生化無窮。數盡謂之死，故命者性之始，死者生之終也。有始則必有終矣。子曰：未知生焉知死。樂天曰：死者數之終。孟子曰：盡其道而死者，正命也。桎梏而死者，非正命也。知命者，不立乎巖墻之下。《書》曰：玆殷多先哲王在天。</span><span style="font-size: 8.0pt; font-family: 新細明體; color: #993300">解曰：商家多有在先明哲之王，精爽在天。</span><span style="font-family: 新細明體; color: #993300">《易》曰：遊魂為變。《易》曰：知鬼神之情狀。《易》曰：窮神知化，德之盛也。子曰：鬼神之為德，其盛矣乎。視之而弗見，聽之而弗聞，體物而不可遺，使天下之人齊明盛服以承祭祀，洋洋乎如在其上，如在其左右，神之格思，不可度思，矧可射思。夫微之顯，誠之不可掩如此。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　先儒引《禮書》曰：諸侯因國之祭，祭其國之無主後者，如齊大公封於齊便是。祭爽鳩氏、季蒯、逢伯陵、蒲姑氏之屬，蓋他</span><span lang="EN-US" style="color: #993300">·
		</span><span style="font-family: 新細明體; color: #993300">
		先主此國，來禮合祭也。如衛侯夢康叔云：相奪予饗。蓋衛後都帝丘，夏后相亦都帝丘，則都其國自合當祭，不祭者冥其如此。如晉侯夢黃熊入其寢門，以為鯀之神，亦是此類。不成說有子孫底，方有感格之理，便使其無子孫，其氣亦未嘗亡也。如今祭勾芒，他更是遠，然既合當祭他、便有此氣。要之，通天地人只是這一氣，所以說洋洋乎如在其上，如在左右。虛空偪塞，無非此理，自要人看得活。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　晦庵朱文公曰：口鼻之噓吸為魂，耳目之精明為魄。陽魂為神，陰魄為鬼。其在人也，陰陽合則魄凝魂聚而有生，陰陽判則魂升為神，魄降為鬼。以往來言，則來者方伸而為神，往者既屈而為鬼。二氣之分，一氣之運。故孔子《祭義》曰：氣也者，神之盛也；魄也者，鬼之盛也。鄭，氏注曰：氣，呼吸出入者也。耳目之聰明為魄，然則陰陽未可言鬼神，陰陽之靈乃鬼神也。魄者形之神，魂者氣之神。魂魄是形氣之精，爽謂之靈。前夜因說箇修養人，死時衝突，知得焄蒿之意甚切；謂其氣襲人，知得悽愴之意分明。漢武李夫人祠云：其風肅然。今鄉村有&#34886;戶，還賽祭享，或有肅然如陣風，俗呼為旋風，即此意。今時惡氣中人，使人恐懼悽愴，此為物之精爽也。天道流行，發育萬物，人得之以有生。氣之清者為氣，氣之燭者為質，</span><span style="font-size: 8.0pt; font-family: 新細明體; color: #993300">知覺運動，陽之為也，形體陰之為也。</span><span style="font-family: 新細明體; color: #993300">氣為魂，體為魄。</span><span style="font-size: 8.0pt; font-family: 新細明體; color: #993300">釋氏以性為魂，幻為魄。</span><span style="font-family: 新細明體; color: #993300">高誘《淮南子注》曰：魂者陽之神，魄者陰之神。以其主乎形氣，故曰神，人所以生，精聚氣也。人只有許多氣，須有箇盡時，盡則神氣歸天，形魄歸地。</span><span style="font-size: 8.0pt; font-family: 新細明體; color: #993300">今釋氏以性為本，幻為命，誠如是也。</span><span style="font-family: 新細明體; color: #993300">凡人將死，熱氣漸微，所謂魂升；下體漸冷，眼光落，所謂魄降。有生必有死，有始必有終，聚散者氣也。若夫妖孽者，是不得其死之人，其氣未散，鬱結而成妖。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　晦庵釋屈子《遠遊篇》曰：魄不受魂，魂不載魄，則魂遊魄降而死。又曰：魂魄者，譬如燒香，燒出來汁子，便是魄，那成煙後香底，便是魂。魂者，魄之光焰，魄者，魂之根蒂。修鍊之士，必使魂常附魄，如日光載月質；魄常檢魂，如月質受日光。則神不馳而魄不死，遂能登仙遠去而上征。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《易》曰：大而化之之謂聖，聖而不可知之之謂神。神無方，而易無體。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #993300">雲宮法語卷下竟</span><span lang="EN-US" style="color: #993300">&nbsp;</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
