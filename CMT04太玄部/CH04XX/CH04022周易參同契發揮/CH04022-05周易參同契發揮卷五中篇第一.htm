<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<link rel="File-List" href="CH04022-05周易參同契發揮卷五中篇第一.files/filelist.xml">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt">
		<span style="font-size: 24.0pt; font-family: 新細明體; color: #993300">
		周易參同契發揮</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#993300">經名：周易參同契發揮。原題全陽子俞琰述。九卷。底本出處：《正統道藏》太玄部。參校版本：文淵閣四庫全書本子部道家類（簡稱四庫本）。</span></td>
      </tr>
      <tr>
        <td width="95%" align="center" height="100%">
        <p align="center" style="text-align: center; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: #993300">
		周易參同契發揮卷之五</span></p>
		<p align="center" style="text-align: center; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">林屋山人全陽子俞琰述</span></p>
		<p align="center" style="text-align: center; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: #993300">
		中篇第一</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">乾剛坤柔，配合相包。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">
		　　大哉人之有息也。張橫渠《正蒙》云…人之有息，蓋剛柔相摩，乾坤闔闢之象也。何謂息，一呼一吸是也。夫人一呼豚再動，氣行三寸。一吸豚亦再動，氣行三寸。呼吸定息，氣行六寸。一晝夜百刻之中，總一萬三千五百息，氣行八百一十丈。上下灌注，如環之無端，莫知其紀極也。且人之未生也，居母之腹，隨母呼吸，無視無聽，惟有一息存焉。及其生也，剪去臍帶，則一點真元之氣聚於臍下，日復一日，神出氣移，遂不復再守胎中之一息。今夫神仙修鍊之法，使人回光內照，呼吸太和，蓋將返本還源，而復歸於生身受氣之初也。許旌陽《醉思仙歌》云：內交真氣存呼吸，自然造化返童顏。《靈源大道歌》云：千經萬論講玄微，命帶由來在真息。外此皆邪說妄行，非真要自然之道也。今魏公謂乾剛坤柔，配合相包，言作丹之時，以乾陽下交於坤陰，使呼吸相含，剛柔相當，配為夫婦，打成一片，則神氣歸根，性命合一，而至藥孕於其中也。或名之日龍虎交媾。又日金木交併。又日龜蛇蟠糾。又曰紅黑相投。又日天地交泰。又曰玄黃相雜。又日金土混融。又日金汞同鼎。又曰金火同爐。．又曰赤白相交。又日日月同官。又日烏兔同穴。又日夫婦歡合。又日牛女相逢。又曰牝牡相從。又日魂魄相沒。又曰水土同鄉。究而言之，不過心息相依，而陰陽內感，神氣交結爾。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">陽稟陰受，雄雌相須。<span lang="EN-US"><br>
		</span></span><span style="font-family: 標楷體; color: #993300">
		　　陽稟陰受者，瓊瑤花發露珠凝，花漸開苞露漸深也。雄雌相須者，甲龍庚虎鎮相隨，鉛汞同爐始可為也。所謂稟受，所謂相須，即交媾之說也。天地以陰陽交媾而生物，丹法以陰陽交媾而生藥。蓋未有不交媾而可以成造化者也。《玉芝書》云：玄黃若也無交媾，爭得陽從坎下飛。是乃作丹之大端，修仙之第一義也。元陽子《大道歌》云：玄天汪汪配地黃，兩情和合入洞房。是此義也。《還金篇》云：先賢明露丹臺旨，幾度靈烏宿桂柯。是此義也。《還元篇》云：西方金母最堅剛，走．入壬家水裹藏。是此義也。《悟真篇》云：赤龍黑虎合西束，四象交加戊己中。是此義也。王良器《悟解篇》云：好將魂就魄，陰盡變純陽。是此義也。《復命篇》云：要知大道希夷理，太陽移在月明中。是此義也。《崇正篇》云：兩般靈物天然合，些子神機這裹求。是此義也。《上清集》云：別無他衍，只要神水入華池。是此義也。知此乃可以產藥，乃可以結胎，更得火候之訣鍊之，則天鼓鼕鼕震地來，玉塵糝摻散葭灰，而升入泥丸矣。若僅知有此而不得火候之訣，則惟可煖其下元耳，非還丹也。古歌云：從紅入黑是真修，鍊黑入紅天仙已。蓋丹．法有先天後天、無為有為之不同。在先天則凝神入於坤臍而產藥，至後天則移神入於乾頂而成丹。先天則無為，後天則有為，不可以一律齊也。</span><span lang="EN-US" style="font-family: 新細明體; color: #993300"><br>
		<br>
		</span><span style="font-family: 新細明體; color: #993300">偕以造化，精氣乃舒。<span lang="EN-US"><br>
		</span></span><span style="font-family: 標楷體; color: #993300">
		　　《翠虛篇》云：每常天地交合時，奪取陰陽造化機。是機，即天地合發之機也。夫人身中造化與天地造化相應，今日偕以造化者，論其至妙全在天機與人機對舉，人能虛心凝神，與天地之機偕作，則造化在五掌握中矣。天隱子云：儻三百六十日內運自己之氣，適合天地之真氣，三兩次則自覺身體清和，異於常時，況久久習之，積累冥契，則神仙之道不難至矣。或日：要坐便坐，何鈴辨川源，識時日？玆蓋不知有造化者耳，未足與議也。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">坎離冠首，光耀垂敷。<span lang="EN-US"><br>
		</span></span><span style="font-family: 標楷體; color: #993300">
		　　坎、離，日、月也。丹法有內日月，有外日月。《黃庭經》云：出日入月呼吸存。此言內日月也。又云：三光煥照入子室。此言外日月也。二者蓋可相有，而不可相無者也。《指玄·三十九章》云：外若交時內亦交，三關通透不須勞。作丹之時，內日月交精於其內，外日月交光於其外，內外鑽簇，久而不散，則恍恍惚惚，其中有物；窈窈冥冥，其中有精，而滿空白雲亂參差也。夫日月之照於天地間，螺蚌吸之則生珠，頑石蓄之則變玉，何況人身自有日月，豈不能回光自照，結自己之真珠、產自己之真玉哉？《上清集》云：乾坤運用，大都不過坎和離，石裹綠何懷玉，因甚珠藏蚌腹。借此顯天機，可謂道在眼前矣。道在眼前而學者猶或弗悟，只綠天機太近，故昧者往往當面蹉過，而莫之能見也。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">玄冥難測，不可畫圖。聖人揆度，參序元基。<span lang="EN-US"><br>
		</span></span><span style="font-family: 標楷體; color: #993300">
		　　《赤龍大丹訣》云：有物號玄冥，金丹向此生。是物也，寂兮寥兮，眇不可測，豈可得而畫圖哉？既不可得而畫圖，則惟可心知意會而已。然在己者固可心知意會，而示人者得不假象託文而使之默會其機乎？聖人於是探蹟索隱以發明先天之極玄，廣譬曲喻以參序金丹之元基，此丹經、子書所以傳行于世，而《參同契》所以準《易》而作也。元基，即根基也。《悟真篇》云：要得谷神長不死，須憑玄牝立根基。蓋伏鉛制汞全在玄牝，所以玄牝為還丹之根基。男子玄牝立則精氣固，女子玄牝立則月事絕。修鍊若不知此，則藥材從何而生，還丹從何而結，火侯從何而運用哉？</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">四者渾沌，徑入虛無。<span lang="EN-US"><br>
		</span></span><span style="font-family: 標楷體; color: #993300">
		　　四者，即乾、坤、坎、離也。合而為一，故日渾沌。《指玄篇》云：苗苗裔裔綿綿理，南北束西自合來。此乾、坤、坎、離之所以合而為一也。合而為一則神氣歸根，徑入虛無，窈窈冥冥，莫知其所以然矣。《靈源大道歌》云：混合為一復忘一，可與化功同出沒是也。然而丹家所謂虛無，非無心無念，槁木死灰之謂也。文子《通玄真經》云：阮<span lang="EN-US" style="background: lime">#1</span>於冥冥，聽於無聲，冥冥之中獨有曉焉，寂寞之中獨有照焉。此蓋不可言傳之妙也。或者不悟，乃認為禪家之寂滅，則又謬矣。若使金丹即禪學，則徑自參禪可也。何鈴從事乎乾、坤、坎、離之多端，而爻須洞曉陰陽，深達造化，然後為得哉？</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">
		六十卦用，張布為輿。龍馬就駕，明君御時。和則隨從，路平不邪。邪道險阻，傾危國家。<span lang="EN-US"><br>
		</span></span><span style="font-family: 標楷體; color: #993300">
		　　丹法以乾、坤為鼎器，以坎、離為藥物，遂用其餘六十卦自《屯》、《蒙》以至《既濟》、《未濟》，周回列於鼎外，以為周天火候，故曰：六十卦用，張布為輿。此輿張布，則六十卦皆為吾用，而龍馬歸吾駕御矣。《上清玉真胎息訣》云：吾以神為車，以氣為馬，終日御之而不倦。不倦即綿綿若存，用之不勤也。不勤云者，亦非忘，亦非守，似有似無，而不至于勤勞迫切也。善乎廣成子之告黃帝日：我守其一以處其和，故我修身千二百歲矣，五<span lang="EN-US">p</span>形未嘗衰。夫身猶國也，心猶君也。心定則神凝氣和，三官自然升降，百脈自然流通。勤而行之，無有不仙者。谷神子《了然論》云：治身之道，以至神為本，以至精為藥，以沖和為用，以無為為治。無為則神凝，神凝則和氣所鍾，和氣所鍾則深根固柢，深根固柢則長生久視之道成矣。若不由此，即非金液大還丹之法也。大抵氣血之寓於人身，貴乎不撓。修鍊之功，至簡至易，不過抱元守一，專氣致柔如嬰兄耳。是故作丹之際，亦無他衛，但虛心靜默，凝神入於氣穴，順其往來，綿綿延延，勿令間斷。久之則神自凝，息自定。息定而氣聚，氣聚而丹成，更不用按摩導引、吐納存想之勞也。《內指通玄祕訣》云：日往即往，月來即來。隨之出入，不離丹臺。自今觀之，大丹之道，唯一味元和之氣，以成其變化，餘無別徑也。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">
		君子居其室，出其言善，則千里之外應之。謂萬乘之主，處九重之室。發號施令，順陰陽節。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">
		　　人君居萬乘之尊，處九重之邃，出其言善，則千里之外應之。修鍊之士，含光默默，返照於內，虛極靜篤，則天地之氣自來歸之。何者？此有感則彼有應，自然之理也。發號施令，<span lang="EN-US">)lM</span>陰陽節者，古之聖王，孟春則命相布德和令，孟秋則命將選士厲兵。蓋亦依時應節，而順夫天地之陰陽也。治道如此，丹道當何如哉？</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">藏器待時，勿違卦日。<span lang="EN-US"><br>
		</span></span><span style="font-family: 標楷體; color: #993300">
		　　《還金篇》云：莫教違漏刻，長在一陽中。蓋鍊丹之法，先當知時，尤當待時。時苟未至，則惟含光默默，虛以待之而已，不可為之先也。許旌陽《三藥歌》云：存心絕念候晶凝。《指玄江二十九章》云：塞兌垂簾默默窺。即藏器待時之謂也。嗚呼，時辰若至不勞心，內自相交自結凝。入室按時須等著，一輪黃道自騰昇。豈可為之先也哉？</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">&nbsp;</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">
		《屯》以子申，《蒙》用寅戌。六十卦用，各自有日。聊陳兩象，未能究悉。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">　　</span><span style="font-family: 標楷體; color: #993300">《屯》，下震而上坎。《屯》以子申者，震之初九庚子爻，坎之六四戊申爻也。《蒙》，下坎而上艮。《蒙》用寅戌者，坎之初六戊寅爻，艮之六四丙戌爻也。蓋子、申、寅、戌，即子、午、卯、酉也，即春、夏、秋、冬也，即金木、水、火也，即龜、蛇、龍、虎也，皆寓言也。今以六十卦觀之，始於《屯》、《蒙》，終於《既濟》、《未濟》，其閒陰爻、陽爻互相交錯，雖則各自不同，而反體、對體各自有合，其實卦卦一般。而魏公謂聊陳兩象，未能究悉者，欲使學者締觀《屯》、《蒙》兩卦之象，由此觸類而長之，自可默會其餘諸卦之義也。蓋卦有六爻，兩卦計十二爻，應一日十二時之數。六十卦計三百六十爻，應一月三百六十時之數。魏公本意不過借此以論吾身火候之分至啟閉而已。如移之《需》、《訟》，則日：《需》以子、申，《訟》用寅、午。移之《師》、《比》，則日《師》以寅、丑，《比》用未、申。他卦皆倣此。故日：聊陳兩象，未能究悉也。《悟真篇》云：南北宗源翻卦象，晨昏火侯合天樞。亦不過發明此義。若使執文泥象，而叉欲推算卦體之策數，求合卦畫之陰陽，吾恐終身役役而不見其成功，菁然<span lang="EN-US">#2</span>疲役而不知其所歸。可不哀耶。</span><span lang="EN-US" style="font-family: 新細明體; color: #993300"><br>
		</span>
		<span lang="EN-US" style="font-size: 12.0pt; font-family: 新細明體; color: #993300"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1034" type="#_x0000_t75" style='width:78pt;
 height:126pt'>
 <v:imagedata src="CH04022-05周易參同契發揮卷五中篇第一.files/image001.png" o:title=""/>
</v:shape><![endif]--><![if !vml]><img border=0 width=104 height=168
src="CH04022-05周易參同契發揮卷五中篇第一.files/image002.jpg" v:shapes="_x0000_s1034"><![endif]></span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">在義設刑，當仁施德。<span lang="EN-US"><br>
		</span>　　</span><span style="font-family: 標楷體; color: #993300">西方為義，束方為仁。刑主殺伏，德主生起。今曰在義設刑者，所以煖西方之鉛也。當仁施德者，所以鍊束方之汞也。鉛屬金，其性至剛，藏於坎中，非猛烹極緞則不能飛上，故用武火逼之而不可施以文。汞屬木，其性至柔，隱於離中，一見真鉛，則自然不動，故用文火鍊之而不可施以武。《崇正篇》云：守城須假施文德，野戰當先著武功。作用兩般明辨取，順宜得吉逆成凶。此之謂也。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">按歷法令，至誠專密。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">　</span><span style="font-family: 標楷體; color: #993300">　高鴻濛《夢仙謠》云：探有時，取有日，探兮取兮須饉密。故叉按歷法令，知下手之。訣，至誠專密，無纖毫之雜想，然後神芝可錄。乃若一年處室，自朝至暮，內運靈旗，亦當至誠專密，用志不分，然後丹可成，身可仙。若將大道為兒戲，而輕易竊弄天機，則朝行暮輟，又非誠矣。《黃庭經》云：積功成鍊非自然，是由精誠亦由專。古今修丹之士，固未有不誠而得之者，亦未有不專心致志而可以成事者也。昔者弈秋誨＃３二人弈<span lang="EN-US">j</span>一人專心致志，惟弈秋之為聽；一人雖聽之，一心以為有鴻鵲將至，思援弓繳而射之，雖與之俱學，弗若之矣。夫弈之為數，小數也，弗專心政志則弗得也。況於道乎？司馬子微《坐忘論》云：無事安閑，方可修道。蓋學道當得清靜無為，不可以一毫外物累其心。若夫內接家事以自羈，外綜王事以雜役，此亦道之不專也。張虛靜《大道歌》云：神馭氣，氣留形，不須雜衍自長生。衍則易知道難遇，縱然遇了不專行。所以千人萬人學，畢竟終無一二成。其說信矣。今之學者不知仙道由積累而成，但欲以片餉功夫游戲而得之，殊不思片餉乃結丹功夫，而周年火候溫養，則一日之內，行坐寢食總如如，惟恐火玲丹力遲，奚可須突問斷哉？</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">謹候日辰，審察消息。<span lang="EN-US"><br>
		</span></span><span style="font-family: 標楷體; color: #993300">
		　　《悟真篇》云：天地盈虛自有時，審觀消息始知機。又云：月虧盈，應精神之衰盛。日出沒，合榮衛之寒溫。蓋一月有一月之盈虛消息，一日有一日之盈虛消息。晦朔弦望，一月之盈虛消息也。晝夜晨昏，一日之盈虛消息也。人身法天象地，其氣血之盈虛消息，悉與天地造化同途。《素問》云：平旦人氣生，日中而陽氣隆，日西而陽氣已虛，氣門乃閉。又云：月始生則血氣始精，衛氣始行。月郭滿則血氣實，肌肉堅。月郭空則肌肉喊，經絡虛，衛氣去形獨居。是故天地有晝夜晨昏，人身亦有晝夜晨昏；天地有晦朔弦望，人身亦有晦朔弦望。其問寒暑之推遷，陰陽之代謝，悉與天地胥似，所以丹法以天為鼎，以地為爐，以月為藥之用。而探取叉按月之盈虧，以日為火之候。而動靜鈴視日之出沒，自始至末，無一不與天地合。有如《皇極經世書》，以寅為開物，猶歲之驚墊，數自此而始；戌為閉物，猶歲之立冬，數至此而止，非丹法運火之候乎。亥、子、丑三時，則日入于地而不見，有數而不行。其問一陽初動處，萬物未生時，是聖人所以見天地之心。又以範圍天地，油成萬物，造化在我者也，非丹法探藥之時乎。几而抽添運用，沐浴交結，一一取法天地造化而為之，是以謂之至道。若不依天地造化而別求他法，則是旁門小衛、區區臆度之說，非至道也。《淮南子》云：蛤蟹龜珠，與月盛衰。又云：月虛而魚腦喊，月死而贏範瞧。夫以至微之物，尚或與天地造化相應，而況於人乎？於此見修丹於月望則氣血滿而藥力全，望後則氣血喊而藥力少。所以《翠虛篇》謂：月夜望中能探取，天魂地魄結靈丹。而又謂交加二八為丹母，望遠徒勞覓虎龍也。又如《悟真篇》云：八月十五望蟾輝，正是金精壯盛時。若到一陽纔起復，便堪進火莫延遲。《崇正篇》云：兌金萬寶正西成，桂魄中秋倍樣明。便好鍊頭施探取，用功擬待一陽生。《金丹大成集》云：恰恰相當妙絕奇，中秋天上月圓時。陽生急探無令緩，進火功夫要慮危。即非以八月十五金精壯盛取譬，亦非日一年止有八月十五可以探取。乃若白紫清、廖蟾輝，皆謂八月十五夜子時入室。蓋以八月晝夜均，陰陽分，此時秋高氣清，金精正旺，不寒不暖，最宜修鍊。古仙於此時結胎，所以盜天地之金精，感天地之清氣也。或者不得其傳，弗知其的，惟於八月十五夜吸探月光，是乃懸網以捕風，握繩以繫影者也。奚足語至道哉？抑又有說焉。晁文元公《隨因紀迷》云：唐中岳隱士柄真子施肩五。迷《靈響詞》，其序中云：偶覽《三靜經》云：夫修鍊之士，當須入三靜關，陶鍊神氣，補續年命，大靜三百日，中靜二百日，小靜一百日，遂發至懇。且試小靜，即以開成三年戊午歲起，自正月一日庚申，閉戶不交人事，剋期百日，方出靜室。未瑜月而神光照目，百靈集耳，精爽不昧。此三者皆應，則知仙經祕典不虛設也。今夫修鍊大丹，亦當如此。蓋靜久則神清氣和，鼎器內完，方可以修鍊，如終日汨沒於塵綠，勞其筋骨，役其心志，而遽欲於八月十五一舉成功，、亦戛戛乎難矣。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">
		纖芥不正一悔吝為賊。二至改度，乖錯委曲。隆冬大暑，盛夏霰雪。二分縱橫，不應漏刻。風雨不節，水旱相伐。蝗蟲湧沸，山崩地裂。天見其怪，群異旁出。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">
		　　《悟真篇》云：縱識朱砂及黑鉛，不知火侯也如閑。大都全藉修持力，毫髮差殊不作丹。所謂火者，非存心想腎之火，乃身中天然之真火也。所謂候者，非輪刻格時之候，乃身中天然之氣候也。火之為性，遇風則熾，遇土則藏，用之不可太過，亦不可不及，全在調其文武，審其寒溫，微以巽風吹之，熾以坤土藏之，使之得中，而無太過不及之患，則大小無傷兩國全，而片餉之閒見丹頭矣。調停運用正謂此也。儻毫髮差殊，則二至改度於南北，二分縱橫於束西，隆冬變為大暑，盛夏翻作霰雪，而鉛汞飛走，群異旁出矣。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">孝子用心，感動皇極。近出己口，遠流殊域。<span lang="EN-US"><br>
		</span></span><span style="font-family: 標楷體; color: #993300">
		　　《復命篇》云．．一夫一婦資天地，三女三男合始終。蓋乾生三男，坤生三女，總日六子。今乾父坤母，位乎上下，而六子運用於其間，往來上下，一惟父母是從，故名之日孝子。皇極者，中央正位也，周回八方會歸之所也。孝子能用心而感動之，則虎嘯一聲龍出窟，鸞飛鳳舞入金城矣。如其舉動悖亂，不協于極，則玄珠迸散，靈汞逃亡。六子非孝子，迺丹道之逆賊焉爾。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">
		或以招禍，或以致福。或興太平，或造兵革。四者之來，由乎胸臆。<span lang="EN-US"><br>
		</span></span><span style="font-family: 標楷體; color: #993300">
		　　《悟真篇》云：火生於木本藏鋒，不會鑽研莫強攻。禍發總因斯害己，要能制伏覓金公。蓋有藥而行火候，則金被火逼，奔騰至於離官，化而為水，反以剋火，故火無炎上之患。若無藥而行火候，則虛陽上攻，適所以自焚其軀，此招禍致福之所由分也。又云：日月三旬一遇逢，以時易日法神功。守城野戰知凶吉，增得靈砂滿鼎紅。蓋真鉛生於坎官，濁而不起，欲其擒制離官之真汞，當用武火猛烹極緞，然後飛騰而上。及其至於離官與真汞交結之後，則宜守城沐浴，更不可加以火，此太平兵革之迥不同也。或以招</span><span style="font-family: 新細明體; color: #993300">禍，或以致福，或興太平，或造兵革，其所以然者，豈由他哉？反求諸心而已矣。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">動靜有常，奉其繩墨。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">
		　　寂然不動，反本復&#65287;靜·《坤》之時也，吾則靜以待之。靜極而動，陽氣潛萌於黃鍾之官，《復》之時也，吾則動以應之。故日：動靜有常，奉其繩墨。當動而或雜之以靜，當靜而或問之以動。或助長於其先，或忘失於其後，則非奉其繩墨焉。夫古之至人，其動也天行，其靜也淵默，當動則動，當靜則靜，自有常法。今之學者，不知丹法之動靜有常，或專主乎動，或專主乎靜。其所謂動者，乃行氣之動。其所謂靜者，乃禪定之靜。二者胥失之矣。《指玄·三十九章》不云乎：人人氣血本通流，榮衛陰陽百刻周。豈在閉門學行氣，正如頭上又安頭。曷嘗以行氣為動哉？《翠虛篇》不云乎：惟此乾坤真運用，不叉兀兀徒無言。無心無念神已昏，安得凝聚為胎仙。又豈以禪定為靜哉？《金丹大成集》云：陽主動，陰主靜。《翠虛》日：動中求靜，靜中有為，動靜有作。口口傳之，學者殆未可以管見輕議也。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">四時順宜，與氣相得。<span lang="EN-US"><br>
		</span></span><span style="font-family: 標楷體; color: #993300">
		　　四時者，身中之春、夏、秋、冬也。下功之時，善調停而順其宜，然後溫、凍、寒、暑各得其所。呂純陽詩云：水火均平方是藥，陰陽差互不成丹。其功皆在乎調停也。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">剛柔斷矣，不相涉入。<span lang="EN-US"><br>
		</span></span><span style="font-family: 標楷體; color: #993300">
		　　剛，陽剛也。柔，陰柔也。剛柔斷矣，不相涉入者，陽剛用事，則一意在下，不可涉於上也；陰柔用事，則一意在上，不可涉於下也。張紫陽《石橋歌》云：水生火，火生水，水火須分前後隊。此之謂也。</span><span lang="EN-US" style="font-family: 新細明體; color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">五行守界，不妄盈縮。<span lang="EN-US"><br>
		</span></span><span style="font-family: 標楷體; color: #993300">
		　　王良器《天童經頌》云：金木中央并水火，五般守定一丹田。孰謂不守而可得哉？蓋此五者散財周身為氣，聚則丹田成寶。今峽之凝然端守於丹田，而不妄盈縮，則相與混融，化為一氣，而凝成金液矣。盈者，太過之謂也。縮者，不及之謂也。《翠虛篇》云：靈汞通真變化多，只宜存守不宜過。蓋太過則傷物，不及則又不能生物。惟當綿綿若存，以意守之而已。守之之久，則時至氣化，罐滿叉溢，神明當自來也。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">《易》行周流，訕信反覆。<span lang="EN-US"><br>
		</span></span><span style="font-family: 標楷體; color: #993300">
		　　易，日月也。日月行於黃道，晝夜往來，周流不息。上半月陽伸陰屈，魂長魄消。下半月陰伸陽屈，魂消魄長。循環反覆，無有窮已。人身首乾而腹坤，儼如天地，其二氣上升下降亦如天地。《內指通玄祕訣》云：日月常行黃赤道，眾真學此作還丹。其法即與天地無異，然其所以效日月之運用，與天地峽同功，其要在乎任、督二豚。蓋任、督二脈為一身陰陽之海。五氣真元，此為機會。任脈者，起於中極之下，以上毛際，循腹裹上關元，至咽喉，屬陰豚之海。督脈者，起於下極之臉，並於脊裹上至風府，入腦上巔，循額至鼻柱，屬陽脈之海。所以謂之任脈者，女子得之以妊養也；謂之督豚者，以其督領經豚之海也。鹿壽長生，五百歲為白鹿，千歲為青鹿，蓋能通其督脈者也。如龜×纖、蟾蛛皆壽千歲，蓋能通其任脈者也。《南華真經》云：綠督以為經，可以保身，可以全生。人能通此二脈，則百脈皆通，自然周身流轉，無有停壅之息，而長生久視之道斷在此矣。《內指通玄祕訣》云：法水能朝有祕關，逍遙日夜遣輪環。於中壅滯生諸病，纔央通流便駐顏。其是之謂乎。又如朗然子詩云：沂流直上至泥九，關節纔通便駐顏。又云：常使·氣衝關節透，自然精滿谷神存。豈皆虛言哉？陳希夷以為：改換腥肥氣脈行。韓逍遙以為：轉輪纔一月，便契<span lang="EN-US" style="background: lime">#4</span>玄中玄。若有作用，實無作用。似乎靜定，即非靜定。蓋自高上元君密傳以來，遞相付囑，迄至于今，除此道外，更無別道。有言環中者，有言周天者，玆蓋周身上下、陰陽升降之正路也。《道德經》云：谷神不死，是謂玄牝。玄牝之門，是謂天地根。綿綿若存，用之不勤。《陰符經》云：三反晝夜，用師萬倍。《黃庭經》云：皆在心內運天經，晝夜存之自長生。《度人經》云：旋斗歷箕，回度五常。《天童經》云：三官升降，上下往來，無窮無已。《上清玉真胎息訣》云：上至泥丸，下至命門，二景相隨，可救<span lang="EN-US" style="background: lime">#5</span>殘老。劉虛谷《易傳》云：柄神上玄，總氣下牝。反覆運轉，升降無窮。白紫清《束樓法語》云：上自天谷，下及陰端，二景相逢，打成一塊。崔公《入藥鏡》云：歸根竅，復命關，貫尾閒，通泥丸。許旌陽《三藥歌》云：三田內轉長流布，青目烏髭髮黑時。吳宗玄《學仙歌》云：坎離反覆顛倒顛，天地日月俱回旋。《指玄篇》云．．一馬自隨天變化，六龍長駕日循環。呂純陽詩云：時人若要學長生，先是樞機晝夜行。《靜中吟》云：馳駕登天軸，晝夜如車輪。《還金篇》云：默運乾坤一合泰，從他日月兩邊流。《玉芝書》云：束轉西流人莫測，地騰天降鬼難知。《靈源大道歌》云：元和內運即成真，呼吸外施終未了。張鴻濛《還元篇》云：十二時中子作頭，般添運用勿停休。《悟真篇》云：五行妙用法乾坤，乾坤運兮五行分。《復命篇》云：巡行十二位，赤腳猛將軍。劉高尚《法語》云：神存生氣，氣非口鼻。陰降陽升，同流天地。劉虛谷《還丹篇》云：下降上升循轂軸，左旋右覆合樞機。《崇正篇》云：般運有功連晝夜，斡旋至妙體璣漩。《混元寶章》云：自強不息同乾運，六尺身中抱九天。《翠虛篇》云：晝運靈旗夜火芝，抽添運用切防危。《還源篇》云：誰能知運用，大意要黃婆。《上清集》云：晝夜河車不暫停，默契大造同運行。《全真集》云：氣血轉流渾不漏。《漸悟集》云：斡運日月輪。《水雲集》云：常耕清靜田三段，定守無為舍一問。劉長生《仙藥集<span lang="EN-US">#6</span>》云：住行坐外，運坎迎離。《嗚道集》云：安閑自得長生道，晝夜無聲轉法輪。王玉陽《雲光集》云：幹運內丹憑火侯，載搬烏兔走瓊輪。《太古集》云：周天度數還知道，關節需吞處處通。不過皆是此道也。或謂之翻筋斗，或謂之轉心輪。一曰法天之樞，仙壽萬億。一日元和內運，可保長生。千經萬論，無往不同，引古證今，若合符節。即非行氣，即非存想，亦非肘後飛金精，亦非運心思脊骨，玆蓋呼吸太和，保守自然，真要之道也。奈何世之學者每每悅難而不悅易，求遠而不求近。雖有道者欽與開發，孰為之信？《內指通玄祕訣》云：世人不樂正法，論東卻樂說·西，苟非洞曉陰陽造化，見得透徹，莫之信也。</span><span lang="EN-US" style="color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">晦朔之問，合符行中。</span><span lang="EN-US" style="color: #993300"><br>
		</span><span style="font-family: 標楷體; color: #993300">
		　　晦朔之問，乃三十日半夜以前是也。丹法以時易日，則每日亥子之交即晦朔之問也。天地開闢於此時，日月合璧於此時，草木孳萌於此時，人身之陰陽交會於此時；神仙於此時而作丹，則內真外應，若合符節，不先不後，正當其中。在《乾》四德為真元之問，在十二卦為《坤》之末、《復》之初，乃天地人之至妙至妙者也。</span><span lang="EN-US" style="color: #993300"><br>
		</span><span style="font-family: 標楷體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">渾沌鴻濛，牝牡相從。</span><span lang="EN-US" style="color: #993300"><br>
		</span><span style="font-family: 標楷體; color: #993300">
		　　渾沌鴻濛者，一氣未分之時也。牝牡相從者，陰陽混於其中而未相離也。當其未相離也，神凝氣聚，混融為一，內不覺其一身，外不知其宇宙，與道冥一，萬慮俱遺，淇淇津津，不可得而名，強名之曰：太一含真氣。或名之曰：先天一氣。《翠虛篇》云：大藥須憑神氣精，探來一處結交成。丹頭只是先天氣，鍊作黃芽發玉英。蓋神仙之修鍊，別無他衍，只是探取先天一氣，以為金丹之母，動而行之，指日可與鍾呂並駕。《復命篇》云：探二儀未判之氣，奪龍虎始媾之精，閃入黃房，燬成至寶。又云：探取須教密，誠心辨醜妍。至難尋意豚，容易失寒泉。特恐學者執於有為而不明大道之先天，泥於探取而不能尋其意豚爾。《崇正篇》云：寒淵萬丈睡驪龍，頜下藏珠炯炯紅。饉密不驚方探得，更依時日法神功。蓋探者以不探而探之，取者以不取而取之，在於靜定中有非動作可為也。昔黃帝遺其玄珠，使知索，使離朱索，使喫詬索，索之皆不得。乃使象罔，象罔得之。象罔者，忘形之謂也。鈴忘形罔象，然後先天一氣可得。《擊壤集．先天吟》云．．一片先天號太虛，當其無事見真腴。又云：若問先天一字無，後天方要著功夫。其說是已。蓋太極未判，陰陽未分，此天地之先天也。以丹法言之，則寂然不動，反本復靜之時是也。《混元寶章》云：寂然不動感而通，窺見陰陽造化功。信乎寂然不動，則心與天通，而造化可奪也。《翠虛篇》云：莫向腎中求造化，卻須心裹覓先天。可謂深切著明矣。《擊壤集·思慮吟》云：思慮未起，鬼神莫知。《還金篇》云：鬼神不見處，龍虎定相尋。先天大道須是致虛極，守靜篤，不可以一毫思慮加乎其間。當其寂然不動、萬慮俱泯之時，河海靜默，山嶽藏煙，日月停景，靛璣不行，八脈歸源，呼吸俱無。既深入於窈冥之中，竟不知天之為蓋、地之為輿，亦不知世之有人、己之有軀，少焉三官氣滿，機動籟嗚，則一劍鑿開渾沌，兩手擘裂鴻濛，是謂無中生有。專玄子詩云：不在塵勞不在山，直須求到窈冥端。豈不信然哉？今人不知大道之祖，或指真鉛為先天，或指天一生水為先天，或指兩腎中問一點明為先天，或指臍問為先天，或指鼻祖為先天，或指目光為先天，或指運氣為先天，此皆尋枝摘葉之偏見非大道之先天也。《易》日：先天而天弗後天而奉天時。夫先天而天弗違者違也純乎天理之自然，雖天亦不能後天而奉天時者，天時之至，吾當奉承之也，非天下之至通其孰能與於此哉？</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">滋液潤澤，施化流通。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">
		《還丹篇》云：萬里陰沉春氣合，九霄清徹露華凝。妙矣哉，其陰陽交感之真景象歟。斯時也，精神四達並流，無所不極。上際於天，下蟠於地，冥冥兮如煙嵐之罩山，濛濛兮如霧氣之籠水，霏霏兮如冬雪之漸凝漸聚，沉沉兮如漿水之漸訂漸清，此乃身中之天地綑縊、身中之男女構精也。迨夫時至氣化，感而遂通，則倏爾火輪煎地豚，愕然神漢湧山椒。天地之間，被潤澤而大豐美矣。《擊壤集·恍惚吟》云：恍惚陰陽初變化，綑縊天地乍回旋。中問些子好光景，安得功夫入語言。苟非親造實詣，又豈信有如此之真景象哉？天地神靈，不可度量。陰陽相交而神煞藏沒，此天地神靈之時也。龍虎相交而鬼神不知，此吾身神靈之時也。以吾身之神靈合天地之神靈，則內真外應，巽門於定中豁開，而兩畔同升，合為一矣。《還元篇》云：只於罔象無形處，有箇長生不死根。信乎惟忘形罔象，然後可，得見也。若使可以存想存思計較度量而得之，則不謂之神靈矣。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-size: 12.0pt; font-family: 標楷體; color: #993300"><!--[if gte vml 1]><v:shape
 id="_x0000_s1035" type="#_x0000_t75" style='width:66.75pt;height:67.5pt'>
 <v:imagedata src="CH04022-05周易參同契發揮卷五中篇第一.files/image003.png" o:title=""/>
</v:shape><![endif]--><![if !vml]><img border=0 width=89 height=90
src="CH04022-05周易參同契發揮卷五中篇第一.files/image004.jpg" v:shapes="_x0000_s1035"><![endif]></span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">&nbsp;</span></p>
		<p style="margin:0 0cm; text-align: left; line-height: 150%; ">
		<span style="font-family: 新細明體; color: #993300">利用安身，隱形而藏。</span></p>
		<p style="margin:0 0cm; text-align: left; line-height: 150%; ">
		<span style="font-family: 新細明體; color: #993300">　　晦</span><span style="font-family: 標楷體; color: #993300">朔之問，日月合璧於北方，光耀隱而不見。丹法以時易日，於半夜《坤》、《復》之交，疊足端坐如山石之不動，口緘舌氣如冬蛇之墊伏，此即利用安身，隱形而藏也。其時含光默默，返照於其內，一呼一吸，悠悠綿綿，迤邐歸於命蒂。久之，但覺窈窈冥冥，如臨萬丈不測之淵潭，此乃神氣歸根、身心復命、金液凝結之時也。《翠虛篇》云：氣入丹田養白鴉，斯時方日結黃芽。如其心猿不定，意馬四馳，則神氣散亂於外。欲望結成還丹，其可得乎？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		始於東北，箕斗之鄉。旋而右轉，嘔輪吐萌。潛潭見象，發散精光。勗畢之上，<span lang="EN-US"><!--[if gte vml 1]><v:shape
 id="_x0000_s1031" type="#_x0000_t75" style='width:15pt;height:12pt'>
 <v:imagedata src="" o:title=""/>
</v:shape><![endif]--></span>震出為徵。陽氣造端，初九潛龍。陽以三立，陰以八通。故三日震動，八日<span lang="EN-US"><!--[if gte vml 1]><v:shape id="_x0000_s1030" type="#_x0000_t75"
 style='width:15.75pt;height:12.75pt'>
 <v:imagedata src="" o:title=""/>
</v:shape><![endif]--></span>兌行。九二見龍，和平有明。三五德就，<span lang="EN-US"><!--[if gte vml 1]><v:shape id="_x0000_s1029" type="#_x0000_t75"
 style='width:15.75pt;height:12pt'>
 <v:imagedata src="" o:title=""/>
</v:shape><![endif]--></span>乾體乃成。九三夕惕，虧折神符。盛衰漸革，終還其初。<span lang="EN-US"><!--[if gte vml 1]><v:shape id="_x0000_s1028" type="#_x0000_t75"
 style='width:15.75pt;height:12.75pt'>
 <v:imagedata src="" o:title=""/>
</v:shape><![endif]--></span>巽繼其統，固濟操持。九四或躍，進退道危。<span lang="EN-US"><!--[if gte vml 1]><v:shape id="_x0000_s1027" type="#_x0000_t75"
 style='width:16.5pt;height:11.25pt'>
 <v:imagedata src="" o:title=""/>
</v:shape><![endif]--></span>艮主進止，不得瑜時。二十三日，典守弦期。九五飛龍，天位加<span lang="EN-US" style="background: lime">#7</span>喜。六五<span lang="EN-US"><!--[if gte vml 1]><v:shape id="_x0000_s1026" type="#_x0000_t75"
 style='width:16.5pt;height:13.5pt'>
 <v:imagedata src="" o:title=""/>
</v:shape><![endif]--></span>坤承，結括終始。報養眾子，世為類母。上九亢龍，戰德于野。</span><span style="font-family: 新細明體; color: #993300"><span lang="EN-US"><br>
		</span>　　</span><span style="font-family: 標楷體; color: #993300">始於束北，箕斗之鄉。束北，火侯造端之地也。易畢之上，震出為徵。震，亦火候造端之卦也。《翠虛篇》云：有一子母分胎路，妙在尾箕牛斗女。蓋謂此也。此章引用先天六卦及《乾》六爻以象月體之盈虧，又雜以二十八宿月所臨之位，無非譬&#65287;喻也。學者未得其訣而冒然讀，之，其不心目俱眩者鮮矣。夫修丹火候與月之消長無異。月三日哉生明，蓋始於束北箕斗之鄉，旋而右轉，至晚嘔輪吐萌於西南勗畢之上，其象如震，以《乾》卦言則應《乾》之初九，此喻吾身陽火起緒之初也。月初八上弦，其光半明，其象如兌，以《乾》卦言則應《乾》之九二，此喻五。身陽火用功之半也。月三五十五，與日相望，魂盛光盈，其象如乾，以《乾》卦言則應《乾》之九三，此喻五。身陽火圓滿之時也。月十六望罷，載</span><span lang="EN-US" style="font-family: 新細明體; color: #993300; background: lime">#7</span><span style="font-family: 標楷體; color: #993300">生魄，其象如巽，以《乾》卦言則應《乾》之九四，此喻吾身陰符繼統之始也。月二十三下弦，其光半虧，其象如艮，以《乾》卦言則應《乾》之九五，此喻吾身陰符用功之半也。月六五三十，光盡泯，其象如坤，以《乾》卦言則應《乾》之上九，此喻吾身陰符結括之時也。魏公以六卦喻火候，而又配以《乾》之六爻，何也？蓋丹乃純陽之寶，《乾》乃純陽之卦也。於六卦之中，《乾》稱九三夕惕，虧折神符；坤稱上九亢龍，戰德于野。又何也？蓋守城於乾而用文，野戰於坤而用武，皆當防危慮險也。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-size: 12.0pt; font-family: 新細明體; color: #993300"><!--[if gte vml 1]><v:shape id="_x0000_s1036" type="#_x0000_t75"
 style='width:88.5pt;height:89.25pt'>
 <v:imagedata src="CH04022-05周易參同契發揮卷五中篇第一.files/image005.png" o:title=""/>
</v:shape><![endif]--><![if !vml]><img border=0 width=118 height=119
src="CH04022-05周易參同契發揮卷五中篇第一.files/image006.jpg" v:shapes="_x0000_s1036"><![endif]></span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">　　</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">
		用九翩翩，為道規矩。陽數已訖，訖則復起。推情合性，轉而相與。循據縱璣，昇降上下。周流六爻，難以察睹。故無常位，為《易》宗祖。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">　　</span><span style="font-family: 標楷體; color: #993300">九，陽數也。《易》日：參天兩地而倚數。蓋取五行之生數，天一、天三、天五，參天相倚而成九；地二、地四，兩地相倚而成六。此《坤》之所以用六，而《乾》之所以用九也。丹法之所謂用九，乃刻中火候之九轉，蓋法《乾》也。用九翩翩，為道規矩，陽數已訖，訖則復起者，一爻纔過，一爻又來，而不敢毫髮差殊也。《復命篇》云：數中無走失，火候莫教遲。蓋謂此也。情，金情也。性，木性也。一物分二，問隔束西。若得斗柄之機斡運，則木性愛金，金情戀木，不問隔矣，故日：推情合性，轉而相與，循據倣璣，昇降上下也。周流六爻，難以察暗，故無常位，為《易》宗祖者，周流一身，潛天而天，潛地而地，如六爻之變動也。六爻，謂前《乾》卦之六爻也。引而伸之，觸類而長之，為六卦，為六十卦，其義一也。《還金篇》云：九轉極玄機，開爐迸火飛。蓋謂九轉功夫自寅而起，至戌而止，乃刻中火侯之祕訣。其問有抽添進退之妙，沐浴交結之奧，是故謂之極玄。修鍊若不知此，則雖得真藥，安能成丹？此魏公所以不敢輕泄，而姑借乾元用九之說以露其機也。自今觀之，神仙之還丹，乃身中之《易》也。火侯之九轉，乃身中之乾也。身中之乾，無爻畫之可觀，無象數之可求，迎之不見其首，隨之不見其後，又安有方體，而得以察睹也哉？</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">&nbsp;</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: #993300">周易參同契發揮卷之五</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#1</span><span style="font-family: 新細明體; color: #993300">『豚』，四庫本作『視』。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#2</span><span style="font-family: 新細明體; color: #993300">『然』，四庫本作『茶然』。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#3</span><span style="font-family: 新細明體; color: #993300">『誨』，原作『語』，據四庫本改。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#4</span><span style="font-family: 新細明體; color: #993300">『契』，原作『葬』，據四庫本改。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#5</span><span style="font-family: 新細明體; color: #993300">『救』，原作『據』，據四庫本改。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#6</span><span style="font-family: 新細明體; color: #993300">『仙藥集』，原作『仙樂集』。據四庫本改。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#7</span><span style="font-family: 新細明體; color: #993300">『加』，原脫，據四庫本補。</span></p>
		<p style="text-align: justify; text-justify: inter-ideograph; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: #993300">#8</span><span style="font-family: 新細明體; color: #993300">『載』，四庫本作『哉』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
