<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../godking.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		漁莊邂逅錄</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：漁莊邂逅錄。南宋吳快撰。一卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		漁莊邂逅錄</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">高蓋山人自然子述</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　乾道八年歲次壬辰仲秋之月，高蓋山人自然子，會金陵虞仲謀，西湖乘興，因邂逅都錄劉先生於漁莊。因丁卯歲曾瞻識，今復遇坐中。先生因語，昨夢福州王真人言未訖，而自然今日談道，若合符契。昔自然子，幼嘗夢三茅君，授以丹訣。後十年遇王先生，傳《金碧經》旨，而劉先生奉三茅君尤謹，疑其昔夢所感也。《金碧經》旨，乃神農龍虎大丹秘訣，歷古神仙，莫不由此。後皆立一經，何啻百數，皆古聖相傳，開悟後學。今之君子，猶內不負心，外不愧形，上不欺天，下不食言。況古聖真人立虛文，誑誤將來，何至是乎。奈何世人根鈍，妄執迷謬，愚魯顛倒，深可哀愍。古人云：天上無懵懂神仙，誠哉是言也。凡修丹，須要三人同心，方可成事。今自然子遇大道於人海中，遍尋知音，幾二十八年，未見有參同者。古仙云：三人同志可修丹。前向道之友李啟亮、王及甫，皆相繼而亡，惟胡若谷存。同試見效而力不及，所獲者寡，未能成功。今既邂逅知音，夢又若此，豈非宿綠。由是結為丹友，以白露後一日丁未為首。自然子治藥物，虞公運水火，而屬先生修火記焉。居翌日，先生日：可以記之。愚知先生之心，亦古至人之心，欲以所試見效，傳之將來，接引後進耳。遂秉筆書之，因目為《漁莊邂逅錄》云。</span><span lang="EN-US" style="font-family: New MingLiu; color: maroon"><br>
		<br>
		</span><b><span style="font-family: 新細明體; color: maroon">釋金液大還丹名</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　老子云：還丹金液，與天相畢。而金丹之術百數，其要在神水華池。須得神水，然後生白金，白金返黃金，黃金返紫金，紫金流液，薰結鼎上而成丹。《金碧》所謂陰陽混交接，精液包元氣。非有質之物可比也。有質之物入人腸胃，不能變化薰蒸，久而蘊結成疾。所以貴乎金液者，乃天地之元氣，薰蒸入五內，霧散若風雨。魏公《參同契》載之詳矣。還丹者，《太清經》云：水銀本是丹砂得，今煉水銀還丹成。故曰還丹。元君曰：砂有天地造化，陰陽氣足，自然成丹者。內有曾青、膽礬、束雄黃、西雌黃、南朱砂、北水銀，而丹則輕清飛騰於上。凡世之得道者，乃上帝遣天官，採以賜之，而服食遂登雲漢。今體天法道而煉之，亦有此五相類，生於其問，乃五行之化也。若以世上雜類為之，必無還返之理矣。故煉性者，必絕去世務。而煉丹者亦畜妻子，居官爵。煉性若成，止於一身。煉丹若成，舉宅昇天。道至大而必授賢者，故冠草丹之首。雖然在有福而有分，而成其大用人命。經云：若積善多，善星主之，見善則善，而為之必成。若為惡多，惡星主之，而不信善，仙道遠矣。老君日：可得而獻，則人莫不獻之其君。可得而進，則人莫不進其親。可得而教，則人莫不教其兄弟。可得而傳，則人莫不傳之子孫。率土皆為仙矣，誠可慎之味之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">第一轉配合陰陽名曰太初</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　《易》日：一陰一陽之謂道，偏陰偏陽之謂疾。而配合陰陽，又須得類，自然之理也。聖人由是觀天地之元氣，採日月之精華，取赤白二物，象雞子形，以為混沌。《金碧》所謂雞子配合，而生神物是也。分數則寓於兩弦，交會則猶於合璧，以卦爻而運水火，以時日而易歲月，俾陰陽而成黑鉛，太上所謂從紅入黑是真修是也。草衣子云：人之有身，因父母傳氣而生，非肉所化。至藥亦然。坎男離女，性情相依，結氣而成由、聖人亦從胎生，故日從凡入聖也。然受氣須足。鄭真人云：受氣若足，為人聰明。受氣不足，為人暗珠。不可不知。又名先天鉛，謂古未有天地，混沌之初，鉛得一而先形，乃天地之元氣也。彭真人云：人之壽夭強弱，皆因父母元氣所稟然，乃濁亂之身而有限。大丹乃聖母靈胎，天地之元氣，故無涯。以無涯而續有限，安得不與天地同壽耶。蓋世問本無此鉛，而因造化而有也。道生於無，有者乃天地之始。有也遂名，為萬物母也一又云：道生一，通於一，萬事畢。蓋黑鉛屬水，其數一，人能通此，則大丹能事畢矣。今世人談道，指無之理而為虛空，又豈知杳杳冥冥，其中有精耶。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">第二轉混沌胚輝名曰太極</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　經曰：陰陽不測之謂神，此鉛乃天生神物，非世上五金八石之比。其中包括天地日月，陰陽八卦五行，萬物之理。伏羲氏之《易》，神農氏之《金碧經》，皆載此道也。今夫三十六字，與《易》八卦相為表裹。日龍虎朱雀玄武，即四象也。日月即坎離也，火水土木金即五行也。青白黑碧綠黃赤紫即九宮，天地即乾坤也。巽長女也，艮少男也，震為長男也，兌為少女也，甲丙戊庚壬乙丁己辛癸，此五行之變，大丹之道著矣，此鉛是也。今之學者，各肆說紛紛馳騁，不遇師傳，安能窮理盡性，以至於命者乎。夫丹者，乃日月交感而生，故其文象日月混成之義。故《易》取日月之義，而卦首乾坤者。乾本純陽，乃白金之氣，剛健而居上為天。坤本純陰，乃水土之質，柔順而居下為地。上下交感，乾坤之陽入於坤，是謂之坎。坤中之陰入於乾，是謂之離。坎離者，日月也。乃天地之男女也。日中有烏，月中有兔，陰中有陽，陽中有陰，此鉛乃日月之精華，天地之魂魄也。廣成子日：純燒天地陰陽髓。煉大丹當自此始。</span><span lang="EN-US" style="color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">第三轉二儀剖判分別陰陽</span></b><span lang="EN-US" style="color: maroon"><br>
		</span><span style="font-family: 新細明體; color: maroon">
		　　經曰：天得一以清，地得一以寧，人得一以靈。一者，真一之謂也。將此鉛入鼎中，以汞澆之，自然金花出而在外，輕清之氣，乾之象也。砂土包而在外，重濁之質，坤之象也。《渾儀記》日：天包地如殼中之黃，天地之理，於斯見矣。純陽者積氣也，不得不動而昇上。純陰者附形也，不得不靜而處下。陰陽之義，於斯著矣。道經曰：純陽為仙，純陰為鬼，人也者，居天地之中，而稟陰陽之氣，出入乎生死。丹者，長生不死之藥。若煉而得此，．用汞澆之，運火氣足，混沌既判，離中之陰自出，坎中之陽自全，復為乾體，乃為純陽之物，人服得仙，不期然而然也。《易》曰：本乎天者親上，身輕飛騰，亦不期然而然也。如此然後，得名為丹砂，非世上之丹砂。故古歌日：白馬芽，真丹砂。淮南王煉秋石，黃帝美金花。又日：鉛是芽之母，芽是鉛之子。既得見金花，捨鉛還不使。為金花既是純陽，則與天為徒。而鉛殼陰物，而河車般運既畢，亦無用矣，故云出陰入陽，超凡入聖。自是之後，水銀一味，獨幽玄矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">第四轉鑽簇五行變化四神</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　古歌云：不用藥，用五行，龍從火裹出，虎向水中生。此白馬芽，乃金華白虎，向黑鉛水中生也。又以上等好丹砂，飛出水銀，乃龍從火裹出也。二物一處，用玉乳鎚缽，研三千下，令相入，謂之沐浴。《藥鏡》云：赤龍乾之德，白虎亦如常。研龍使如粉，吸虎自相當。是也。遂以清泉淨浴，其水蒼蒼色，與天無異。則《金碧》中一白二黑三綠四碧之次序，於此可見。再入鼎中，運火氣足，所出自然有曾青、膽礬、雄雌、砂汞五彩之狀。青者水銀，蒼龍木精。白者金華，白虎金精。赤者丹砂，朱雀火精。黑者黑鉛，玄武水精。此四者聖而不可知，故謂之四神，又名為聖無知。草衣子云：煉丹至此四神，一切天人，莫不敬仰，猶天地日月，不可觸犯，神明必罰矣。</span><span lang="EN-US" style="font-family: New MingLiu; color: maroon"><br>
		<br>
		</span><b><span style="font-family: 新細明體; color: maroon">第五轉變化盡由中宮土德</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　經曰：天數五，地數五，五位相得，而各有合。五者，中宮土位，萬物生成之始終也。故水得土而成數六，火得土而成數七，木得土而成數八，金得土而成數九，土得土而成數十。煉丹既有四象，必得土而後成。故紫陽曰：都綠彼此懷真土，遂使金丹有返還。所謂龍從火裹出者，乃木三火二同為五，左轉而成戊土也。虎向水中生，乃金四水一，亦同為五，右轉而為己土也。彼此各懷真土，至此而復歸于五，與五合成可知矣。煉大丹全在金火二用，七赤九紫，還返之道。金火之成數畢，而河圖生成之數，築可見矣，太乙真君玉壺頌云：房是青龍參是虎，日為朱雀月玄武。欲知大藥立玄基，須得中央戊己土。右取四神，依前沐浴，再入鼎中，運火氣足，並化真土，其中自然現出金華。如見金華，可以勾溜。崔公云：乾汞勾，濕汞溜，無不住。當以勾溜為驗矣。《肘後》云：見此土，即是丹。崔公云：亦謂之龍胎大藥，為其土中已煉丹體，如子之在母胎也。草衣子曰：若人大功行未備，未可飛昇，合修至此而止，可以辟病延年，住世為地仙耳。然此藥煉至第三轉，既胎凡胎為純陽體，乃輕清飛騰之物。若水火乖度，則元氣失散，藥便不靈，雖得見土，有質無魂，服之即庭刁氳的科多不屢金澎引文規歸大腸，雖能去病，久亦生疾。陰長生云：得失在火卯酉，刑德不可不知。古今修煉之士，莫不以此為大要者焉。</span><span lang="EN-US" style="color: maroon"><br>
		<br>
		</span><b><span style="font-family: 新細明體; color: maroon">草衣子火候訣</span></b><span lang="EN-US" style="color: maroon"><br>
		</span><span style="font-family: 新細明體; color: maroon">
		　　火自第一轉，起十一月冬至，至夜半子時，受一陽之氣，為復卦，初九潛龍也，俟時而行，確乎不可拔？十二月臨卦，九二，見龍在田，君德也。正月泰卦，九三，君子進德，可與幾也。二月大壯卦，九四，或躍在淵，欲及時也，藥中水銀，上下無定。三月央卦，九五，飛龍在天，得志也，藥積陽為天。四月乾卦，上九，｛几龍有悔，此時藥成，乾體已全，不可造化，當積功累行，然後名山吉地潔淨之處，齋戒沐浴，方可下手，鼎爐法象火候，並不同前，丹房中水火不可暫離，香煙長久不絕，蓋純陽之物，功齊造化。《抱扑子》及諸經皆云：此時當祭爐，祭太乙諸神，並來監臨助作藥，道人斯時，不得輒生邪見，并一切穢觸，要生障礙，故日有悔。修煉之士不可不信，前後若此者多，或為而不能成，或成而不能服，或服而不能靈，遂以為魔。殊不知丹砂陽物，鬼神畏忌，又況煉至純陽，陰魔其能親耶。此理曉然，切忌切忌。若能遵依禁戒，自此漸漸通靈，可造黃白，直至九轉，紫陽官火足功全。則一粒之功，鸚餐成鳳，犬餌成龍，點化金石，並為至寶。修真之士月諸經訣，可以理推，非漁莊之所能備錄也。古歌云：欲言言不及，林下好商量。又云：時人問我江南景，柢道君行自得知。昔黃真君注《龍虎經》畢，乃留詩云：物因不識香成賤，言為玄微卻被輕。昨夜托欄幾長嘯，一輪秋月為誰明。蓋傷知音之難遇也。今既得倡，錄非徒然，因喜成四韻，附于卷末云。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　丹中神水與華池，學者如麻悟者稀。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　但指氣精為造化，豈知鉛汞有深微。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　迷途到底生邪見，大道何人為指歸。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　今日相逢皆宿契，與君容易泄天機。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　十一月十八日開爐，得先天鉛，因紀其實云：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　配合陰陽法自然，得成此物號先天。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　妙中妙妙妙真妙，淵處淵淵淵又淵。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　下手工夫終百日，奪他造化幾千年。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　從頭細試漁莊錄，方信神仙不浪傳。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　二月十三日灰池炎灼，得混沌胚脾。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　灰池炎灼定浮沈，見了方知造化深。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　世上本來無此物，人問終是少知音。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　濛濛恍恍離宮本，杳杳冥冥坎戶金。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　得一莫誇能事畢，要勤功行合天心。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">漁莊邂逅錄竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>