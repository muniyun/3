<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 24.0pt; font-family: 新細明體; color: #993300">
		古文龍虎經註疏</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family:標楷體;color:#993300">
		經名：古文龍虎經註疏。宋王道注疏，周真一印證，分上、中、下三卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 24.0pt; font-family: 新細明體; color: #993300">
		古文龍虎經註疏卷上</span></b></p>
		<p style="line-height: 150%; margin-top: 0; margin-bottom: 0" align="left">
		<b>
		<span lang="EN-US" style="font-size: 24.0pt; font-family: New MingLiu; color: #993300">
		<br>
		</span></b><span style="font-family: 標楷體; color: #993300">
		宋保義部差充皇弟少傅恩平郡王府指揮使臣王道註疏太乙官養素齋道士臣周真一印證</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		神室者丹之樞紐章第一</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">神室者，丹之樞紐，眾石之父母，砂汞別居。　　</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　註曰：神室者，丹之樞紐。神室象乾坤，能收日月之精熙，以為金液神丹，故謂丹之樞紐。《參同契》曰乾坤者，易之門戶是也。眾石之父母者，真鉛生於天地之先，為萬物之父，百昌之母，故謂眾石之父母。《參同契》曰眾卦之交母是也。砂汞別居者，砂汞本無形質，隱於真鉛之內，得太陽純之一之精，方能化現於神室之中，故謂別居也。<span lang="EN-US"><br>
		</span>
		疏曰：太極之初，化元熙而為天地，分陰陽而為日月，中產人物，通為三才。人之最靈，故為萬物之首。上古之時，人之住世，動經千百歲，自黃帝之後，漸至壽夭不齊者，何也？蓋人不能體天地元熙而行，遂至夭傷也。天地所以能長且久者，盡得元&#28801;純粹之大也，故能隨順四時，生剋五行，運動自然也。古者通達之士，觀天之道，執天之行，合自然元熙而滋養一身，使如天地之壽。後世之人則不然，少者血熙未定，而為淫慾所移，老者血熙將竭，而為衰病滋蔓，或有知道，則已晚矣！晚而自保，猶得延年。是以至人效天地變化，安爐製鼎而作神藥，老者服之，則聚精會神，還童，為少；少者服之，則得仙猶速。故真一子謂修煉神丹，與天地造化同途，託易象而言之，莫不首探天地之根而為大丹之基。既以乾坤運動之進，而為大丹法象，循坎離而行水火，歷卯酉以立刑德，盜四時推移之數，歸于掌中，托陰陽動靜之機，而成冬夏。栓生鶉火，陽發玄桿，動則坤變下爻為陽九，靜則乾歸下爻為陰六，此皆修丹之大旨也。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		出陽入陰章第二</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">出陽入陰，流曜二方，列數有三，按象水火。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　註曰：出陽入陰，流曜二方者，陽自子而生，出於地上，歷丑寅卯辰，至巳而陽極，則青龍日之精，曜於東方。陰自午而降，入于地中，歷未申酉戌至亥而陰極，則白虎月之華，曜于西方也。列數有三，按象水火者，<span lang="EN-US">·</span>青龍白虎二物，皆因朱雀之&#28801;，薰蒸而成質，故有三也州大丹自起首，以至丹成，真鉛神室之外，只以水火二象為之，非有他物相雜也。<span lang="EN-US"><br>
		</span>
		　　疏曰：几修金液神丹，先須認藥物根元，次驗其火侯進退，陽升陰降，不離子午之方，日往月來，鈴在卯酉二位。用坎離而行水火，使龍虎變作夫妻，還日精於月窟，則鉛內產砂；戲朱雀於離官，則砂中生汞。金由性也，汞由情也，情性相包，夫婦相春，自然而成金液也。故人之情性，不離于身，丹之砂汞俱生鉛內。情性於人，非外物也，砂汞於鉛，非雜類也。是知日月升降，陰陽往來，皆在天地之中，故乾坤精髓，常果於雞足山中，玄冥之內，而為大藥之祖宗，金丹之根蒂也，夫日有三照，月有三移，日月出于東而光曜於西，則西方日虎，金德之正熙，入於玄冥之內，化而為六戊。日月入於西，而光耀於東，則東方青龍，木德之正無，入於玄冥之內，化而為六己。日月當於午而光耀於北，則南方朱雀，火德之正無，入於玄冥之內，就土成形，化而為黑鉛，常居杳冥之內，為天地萬彙之根本，故魏真人云：日潛道而沉彩，月施德以舒光，日受月化，體不虧傷。是知真元一界，乃生天生地之本也。古之至人！知神物隱於此，遂假法象，探之而為藥之父母，擬乾坤而為神室，立鼎器以象雞足，取符天候，準則四時，還返金水，合於自然；運陽火以還日精，轉陰符而來月魄，使三方之正熙並居金鼎之中，四象之至和，咸結杳冥之內，混沌相交，經營鄞鄂，以至丹成，皆稟自然之變化也。今之學者，謂世問之水銀可以為金丹，世問之黑鉛可以為河車，使後來皆謬妄相傳，以虛為實，多方製度，至老無成。且水銀出自朱砂之內，因火化而成，其理只名水銀，終不能成金液也。殊不知金液者，稟天地自然之熙，憑陰陽純粹之精，附形於月，為陰之主，伏體中官，潛當戊己，為至藥之母。豈有以世問水銀，及山澤五金八石，比並於神藥之母哉？神藥是度世延年之寶，天地萬靈之祖，世人甚難識之。後學以諸類雜物，製造金液，實錯會古人之意。若使雜物可造金丹，則金丹應容易得成，所云鉛汞二名者，古人說物象，後人不解其意，以朱砂便為鉛，以水銀便為汞，此乃以假物合真名，亂其根本，所以千舉萬敗，終無成理。前所論真鉛出產，並係依<span lang="EN-US">·</span>經節錄，合於師旨，非敢臆說，以誤後學。好道之士，幸留意焉！</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		制猶王者章第三</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		制猶王者，武以討叛，文以懷柔。土旺四季，土德以王，提劍偃戈，以鎮四方。<span lang="EN-US"><br>
		</span>
		　　註曰：制猶王者，武以討叛，文以懷柔者，制令也，猶王者出令，以布四方也。武剛猛，火候也；文柔弱，火候也。喻金鼎堅備，神室固密，初進柔順之火，以來陽和之&#28801;，令住鼎室之中，末行剛猛之火，金液雖欲迸出，為坤官所拘，遂留精於內，以成造化，猶國有叛逆之民，彼王者防制有方，萃心聽命，故不能迸逸也。土旺四季，土德以王．提劍偃戈，以鎮四方者，土德者，戊己，真土也，真土者，真鉛也。真鉛能召至和，歸之中官，故青龍白虎，朱雀玄武，四象之熙，不得真土，終不得成金液也。土&#65282;居中官，故稱黃帝，和&#28801;隨四時而生，萬物皆有之，神室為和熙之主，旺於四季，能收攝日月之精華，歸于鼎中，不使流散於外也。《參同契》曰土旺四季，羅絡始終是也。疏曰：王者之治天下也，內修文德，外治武備，法三皇而設百僚，順四時而播五穀，故得國內安康，和&#28801;生焉。古人以治天下之理，而製金液神丹。初下手之時，叉須神室，神室之外，而有胞胎，胞胎之外，而有金鼎，金鼎之外，而有壇寵。若一一全備，則使金液之精生焉！至和之熙合焉！王者體中官神母，能制伏流珠，不使飛。走文火發生之火，武火結實之火，能使金液成就也。昔公孫氏上升之後，配為中央土德，是和熙從坤而生。後又羅絡四季，包裹金水，和合流珠，漸成神藥也。妮女流珠，飛走之物，不常定處。唯是真土一味，可以制之，遂成變化，自然之道也。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		坎離數一二章第四</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		坎離數一二，南北獨為經，故冠七十二石之長。<span lang="EN-US"><br>
		</span>
		　　註曰：坎離數一二者，天一生水於坎，故一數主之也；地二生火於離，故二數主之也。南北獨為經者，北方陰極之所，而生陽&#28801;之始，歷子丑寅卯辰巳，而終巽；南方陽極之所，而生陰&#28801;之始，歷午未申酉戌亥而終乾。陰陽二&#28801;，皆從子午為發生之終始，故南北獨為經者也，故冠七十二石之長者。真鉛先天而生&#28801;，後天而成形，故為眾物之長，還丹之根蒂也。<span lang="EN-US"><br>
		</span>
		　　疏曰：人問之衍稱玄妙者，莫不以燒金煉銀為世寶，每見修制者，萬無一成，縱使有成者，且非出世寶，非延命濟世之衛。今世學道之士，不以性命為急，皆迷迷相指，終無省悟之理。殊不知大丹之道，全在陰陽二熙，相須而成至藥，故《真人丹砂訣》云：煉空者合於至妙，煉妙者合於至靈煉靈者合於至神，煉神者合於至道。如此至言，則可知金丹之真偽，妙理之淺深。若不遇至人祕訣，豈能悟解真詮，為出塵之士哉！夫坎離卦象，迺離火坎水，南北二位為水火之根本，雖則分為二體，本同一源而生。既分為二，各稟性情，為一有一無矣！至人於此，知是天性自然，非假合之所及，卻以二象配合為一，煉之至寶，服之長生。天產二物，都無雜類，實日月之精華，乾坤之骨髓也。《易》曰：天垂象，聖人則之。此迺返本還源，自有為而合無為也。故水火坎離，升降南北，獨為丹首而冠七十二石。但悟天地生殺之機日月循環之方，則有無之性，自曉可也。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		剛柔有表裹章第五<span lang="EN-US"><br>
		</span></span></b><span style="font-family: 新細明體; color: #993300">
		剛柔有表裹，陰陽稟自然，金火當直事，金水相含受，雌雄併一體，用之有條理。<span lang="EN-US"><br>
		</span>
		　　註曰：剛柔有表裹，陰陽察自然者，乾陽為剛，坤陰為柔，互相包裊，配合神室，使陰陽自然之&#28801;，日月施化之精，輻輳金胎，而結神藥也。《參同契》曰：乾剛坤柔，配合相包是也。金火當直事，金水相含受者，外則水火頻施，內則金火常交，木汞生青龍之體，金精長白虎之胎，萌芽漸兆，金木留形，神室之內，金火既交之，久而神水自生於母胎之中，以至丹成。子母兩相慕戀，金水自然滋養也。雌雄併一體，用之有條理者，雌雄亦龍虎也，乾坤也，日月也，陰陽也，坎離也，夫妻也，水火也，男女也。雌雄相錯，則變化精&#28801;為物也。若用之得理，則發生自然也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		　　疏曰：男屬坎卦，太陽日之象也。日月相交，金水自生，情性相得，配合官然，更無外物。若以雜類而合神藥，即非自然之性也。只如男至弱冠，女至昇年，兩情相慕，亦是自然而然。古人將此喻大丹興人無異，皆自然之性也。砂汞在鉛體中，因水火激發而有，非外物也；嬰兒在母腹中，亦自水火而有，非外物也。古人知此二種情性根本，不相去離，因引合龍虎之精，還返金水之熙，自然成其至藥，則一陰一陽之謂道。若非自然，則不可合也。譬之男女二情，熙交體合，日往月來，自然變化，豈假他物而成胎孕？以此則神藥叉在乎離火坎水，二象而成，不在雜類也。由是以知日月真精，煉成金液，與男女胎孕之理實同，但有仙几靜穢之異耳。至人恐後學不悟真理，故引此為證，其於法象，自可知也。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin: 0 0cm" align="left"><b>
		<span style="font-size: 18.0pt; font-family: 新細明體; color: #993300">
		變化既未神章第六<span lang="EN-US"><br>
		</span></span></b><span style="font-family: 新細明體; color: #993300">
		變化既未神，終則復更始，初九為期度，陽和准旦暮，周歷合天心，陽爻畢於巳，正陰發離午，自丁終於亥。<span lang="EN-US"><br>
		</span>
		　　註曰：變化既未神，終則復更始者，几修大丹，須一月而成，若火數不準，鼎器不密，則神精降少，金液結遲，須臾一月也。《參同契》曰：既未至晦爽，終則復更始是也。初九為期度，陽和準日一暮者，每遇晦朔之夜，子時陽火將興，便名地雷復卦，陽爻生坤初九於下也。自<span lang="EN-US">·</span>子至巳，為旦為早，自午至亥，為暮為晚。旦以屯卦直事，暮以蒙卦直事，屯蒙二卦，以直一日十二時也，為大丹之體象也。一日兩卦，一月六十卦，初則屯蒙，終則既未。《參同契》曰，日辰為期度，動靜有早晚是也。周歷合天心陽，爻畢於巳者，陽火自子而升，至巳為陽極而陰生於午也，《參伺契》曰春夏據內體，從子至辰巳是也。正陽發離午，自丁終於亥者，陰符自午而降，至亥為陰極而陽復生於子也。《參同契》曰秋冬外當用，自午訖戌亥是也。<span lang="EN-US"><br>
		</span>
		　　疏曰：大丹變化之道，在乾坤二卦為首，陽火起於子，陰符生於午，陽極乾於巳，陰極坤於亥。乾坤十二爻，隨十二辰而變化，以造金掖也。或有造大藥，視為等閑之事，妄意為之，以至費耗資財，形枯骨瘁，終無成期，豈知至道包最天地，吐納陰陽，運轉四時，斡旋日月，發現五行，循環晝夜，生育萬物，皆稟至道之變化。至人知大道之本，可以康世，迺法象天地，鑽簇陰陽，探日月之魂魄，合水火之靈&#28801;，修營至藥，歸於自然，千經瀉論，留示將來。而學道之士，尚不能信，但只以有形有質之物，假合造作，終不合至理，縱有成者，亦不能令人返老還童，久視人閒。或反成癱毒。流血之害，鍊丹之士，可不戒哉！</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-size: 18.0pt; font-family: 新細明體; color: #993300">
		水火各一方章第七</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		水火各一方，守界成寒暑，東西表仁義，五行變四時。如是則陰陽互用，順三而得其理。<span lang="EN-US"><br>
		</span>
		　　註曰：水火各一方，守界成寒暑者，水陰也，寒極於坎；火陽也，暑極於離，各守一方，而成冬夏者也。《參同契》曰：賞罰應春秋，昏明順寒暑是也。東西表仁義，五行變四時者，東方屬木，發生萬物之所，故謂之仁，謂之喜；西方屬金肅，殺萬物之所，故謂之義，謂之怒。金木水火土，五行之熙，變春夏秋冬，而正四時之象，《參同契》曰爻辭有七義，隨時發喜怒是也。如是則陰陽互用，順三一而得其理者，若四象之數，不失其時，則陰陽之&#28801;，順水火寒暑，各得其理也。《參同契》曰如是則四時之熙，順五行而得其理是也。<span lang="EN-US"><br>
		</span>
		　　疏曰：日月運行，寒暑有節，日去則月來，年移則歲至。以一歲之&#28801;，蹙於一日十二時中，排春夏秋冬，以應四時之侯，運動法象，一一須及時也。日月之度不差，寒暑之節有准，則大丹爻成矣！法象纔動，內以知來，則精無生於室中，陰陽結於鼎內，既得陰陽精&#28801;，則鼎內潤澤，自然流通，漸生變化，與四時應侯。故《五篇》云：春以溫之仁也，夏以暑之禮也，秋以涼之義也，冬以寒之智也。若四時之熙順，則一歲之事成焉！又春熙生物之本，乃已前陽火侯也；秋熙殺物之本，迺午後陰符候也。子丑寅為春，卯辰巳為夏，午未申為秋，酉戌亥為冬，於十二時辰內，運其火候，應以四時五行，不得分毫參差，則鼎中流珠漸結，金液將凝，其丹祕成也。故《歌》曰：聖人奪得造化意，手搏日月安爐裹，微微騰倒天地精，橫簇陰陽走神鬼。則知金液神丹，若非法象天地，準則陰陽，造化自然者，則無以成也。</span></p>
		<p style="line-height: 150%; margin: 0 0cm" align="left">　</p>
		<p align="left" style="line-height: 150%; margin-top: 0; margin-bottom: 0">
		<b><span style="font-size: 18.0pt; font-family: 新細明體; color: #993300">
		神室設位章第八<span lang="EN-US"><br>
		</span></span></b><span style="font-family: 新細明體; color: #993300">
		神室設位，變化在乎其中矣！神室者，上下釜也，設位者，列雌雄配合之密也。變化為砂汞，砂汞者，金土，二用，二用無爻位，張翼飛虛危，往來既不宗宮定，上下亦無常。獨居不改，化歸中，宮非土不可制，包囊眾石，為丹祖宗。<span lang="EN-US"><br>
		</span>
		　　註曰：神室設位，變化在乎其中矣者，立神室，象天地，天地位定，則日月之光，耀其中矣！《參同契》曰天地設位，易行乎其中矣！是也。神室者，上下釜也，神室有上下兩釜，以應天地也。《參同契》曰天地者乾坤是也。設位者，列雌雄配合之密也者，設天地乾坤二位，上釜象天，為雄為乾，下釜象地，為雌為坤。使上下兩釜，雌雄之際，配合而為一也。《參同契》曰設位者，列陰陽配合之位是也。變化為砂汞，砂汞者金土，二用者，立鼎器，法乾坤，金母居中，三方備用，則生靈汞也。砂汞迺坎離二火，為乾坤二用。《參同馨日《易》謂坎離者，乾坤二用是也。二用無爻位，張翼飛虛危者，乾坤也，日月也。日月升降，水火抽添，不拘爻位。張翼，南方離火之位；虛危，北方坎水之位。《參同契》曰二丹無爻位，周流行六虛是也。往來既不定，上下亦無常者，水火往來，神室之內，不常定處也。《參同契》曰往來既不定，上下亦無常是也。獨居不改，化歸中官者，若火數抽添有理，則時時化入中官，而為金液也。《參同契》曰幽潛論匿，升降於中是也。官非土不可制，包囊眾石，為丹祖宗者，中官神室，以真鉛制造，故稱土德，包囊萬彙，為金液祖宗也。《參同契》曰包囊萬物，為丹祖宗是也。<span lang="EN-US"><br>
		</span>
		　　疏曰：大丹之道，全在鉛銀與砂汞二物，砂汞迺日之精，鉛銀迺月之華，修金液之方，不出天地玄象之中。前篇所論，亦甚曉然，猶恐學者不悟，所以時時叱喻，如言下曉了，則砂汞不勞而可得也。且鉛之有砂汞，由人之有情性，情性發於中而應於外，非外來也；砂汞生於中而現於外，亦非外來也。情性二用，並在身中，砂汞二名，俱隱鉛內。人用情性則發於外，鉛有砂汞則營於內。然則機用雖別，其理同契，至人之意，分明指示，用日月至精，合而成藥，不以雜他類也。</span></p>
		<p align="left" style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		有無相制章第九<span lang="EN-US"><br>
		</span></span></b><span style="font-family: 新細明體; color: #993300">
		有無相制，朱雀炎空，紫華曜日，砂汞滅亡。<span lang="EN-US"><br>
		</span>
		　　註曰：有者，虎也；無者，龍也。有者白金也，無者陰陽熙也。以白金為神室，而未能自生變化，因水火升降，運轉四時，乃得成丹，故用空器而制有也。朱省乃火神，薰蒸於下，神室之內，金液從火而生也。《參同契》曰以無制有，器用者空是也。紫華耀日，砂汞滅亡者，紫華日之精英，在神鼎內，或化金華，而現日月之光；或變靈液，而示龍虎之狀。服耀鼎中，化為砂汞，一消一息，一浮一沉，隨水火而或滅或亡也。《參同契》曰故推消息，坎離沒亡是也。疏曰：上古之人，以水銀一味而成丹者，蓋有龍而無虎也，亦不假五行四象，法天則地；亦不假夫婦陰陽，交男合女，但使陰陽坎離之熙，消長於一身之中，龍虎之精，滋毓於七康之內，信任自然，而合大道，所以上古皆長壽，無夭傷也。中古以來，若欲卻老還童，延年度世，昇真入妙，鈴須安爐立鼎，召天地至和之無，回日月英靈之華，使四象無虞，五行全備，九轉數終，三千時足，開爐則紫粉凝霜，金華爍日，服之長生，後天而老。況今之人，知虎者多，識龍者少。夫金液為青龍，東方木德之宗，即日也；黃芽為白虎，西方金液之祖，即月也。然此二物之精&#28801;，皆有神通變化之理，故《經》云日月之精救老殘是也。製之得法，食之亦能變化也。所謂丹之變化者，丹砂變為水銀，乃陽返陰也；水銀復變為丹砂，乃陰返陽也。方號純陽之丹，而人服之，次得長生。聖人喻日月魂魄，只在坎離二位，更無別物，恐後來不得真理，故直言之，以示將來。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">
		訣不輒造章第十</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		訣不輒造，理不虛擬，約文伸奧，叩索神明。演成卦爻，五行為經，坎雄金精，離雌火光，金木相伐，水火相剋，土旺金鄉，三物俱喪。四海輻輳，以致太平，並由中宮土德，黃帝之功。<span lang="EN-US"><br>
		</span>
		　　註曰：訣不輒造，理不虛．擬者，聖人垂文於世，叉無苟作妄言，以惑後人。《參同契》曰言不苟造，諭不虛生是也。約文伸奧，叩索神明者，剪去繁蕪，撮其樞要，驗日月之妙理，符神明之至精，《參同契》曰引驗見效，校度神明是也。演成卦爻，五行為經者，體《周易》六十四卦，以為火數，依金木水火土五行，以為生殺。以日月相合，而證夫婦，以離坎相交，而來至精。《參同契》曰推類結字，原理為證是也。坎雄金精，離雌火光者，坎藏六戊，為月之精，雄陽之位，居於北方。月陰也，戊陽也，乃陰中之陽，象水中之生金虎也。離藏六己，為日之光，雌陰之位，居<span lang="EN-US">·</span>於南方。日陽也，己陰也，乃陽中之<span lang="EN-US">,'</span>四陰，象火中之生汞龍也。《參同契》曰坎戊月精，離己日火是也。金木相伐，水火相剋者，金，白金也；木，赤汞也，二物相伐，愈自榮盛，水火遞剋，大見光明。日月相交，剛柔互興，陰陽得理，則相謀合。《參同契》曰日月為易，剛柔相合是也。土旺<span lang="EN-US">.</span>金鄉，三物俱喪者，金木火三物，被四時尾火包裊，經九轉之後，俱化為明窗塵，《參同契》曰土旺四季，羅絡始終是也。四海輻輳，以政太平者，呼吸四方之熙，輳歸神鼎之中，引龍虎之精而為至藥，以五土而終功，以四季而結展，故得青赤白黑，各得施其功，以成就神丹也。《參同契》曰青赤白黑，各居一方是也。並由中官土德，黃帝之功者，中官土德，乃戌已至和之&#28801;，金液變化之道，皆稟戊己也。戊己居中官，故稱黃帝修神丹者，探日月之至精，合陰陽之靈熙，周星數滿，水火運終，盡歸功於土德，黃帝之功也。《參同契》曰中官所稟，黃帝之功是也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		　　疏曰：上古之人，言不虛發，訣不再傳，事成之後，書之于契，以引將來好道之士。況文字所傳，只說大意，今直指大藥之原者，故令後人不用朱砂水銀之類。若得玄妙法象，隨天地陰陽四時運動，而得成丹者，即是真陰真陽也。《陰符經》云天機張而不死，得此道者，不可妄傳非人。《參同契》曰欲寫之竹帛&#65282;，恐泄天之符，猶豫增歎息，倪仰輟思慮是也。鍊至藥不出水火，水火既交，則鼎內龍虎之熙，便相和合，而成金液，故真鉛實金丹之父母，靈汞之祖宗也。化生萬類，毓養韋生，皆稟此而成也。既得真鉛定體，而又知水火真方，則大丹豈無可成之理乎？</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin: 0 0cm" align="left"><b>
		<span style="font-size: 18.0pt; font-family: 新細明體; color: #993300">
		金火者真鉛也章第十一</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		金火者，真鉛也，丹砂著玥，莫大乎金火。言窮微以任化，陽動則陰消，混沌終一九，寶精更相持，卦與藥合，金有三百八十四銖，銖據一斤為十六兩也。金精一化，二熙成丹，青龍受符。當斯之時，神室鍊其精，金火相運推，雄陽翠玄水，雌陰赭黃金，陰陽混交接，精液包元&#28801;，萬象憑虛生，感化各有類。眾丹之靈邊，長生莫不由。<span lang="EN-US"><br>
		</span>
		　　註曰：金火者，真鉛也者，金火二字，是日月之稱。金為丹之本，火為日之根，皆於鉛中。魏真人以金火為易，以易為藥也。《參同契》曰《易》者，象也是也。丹砂著明，莫大乎金火者，丹砂迺金液也。金液大丹一法，唯憑日月陰陽之精以成也。金者，鉛也；月者，水也；砂者，汞也；日者，火也。外則水火升降，內則鉛汞交結，除此之外，別無雜類可入也。金砂變化，全自日月精華而生，《參同契》曰懸象著明，莫大乎日月是也。言窮微以善化，陽動則陰消者，古之人窮其微妙，察其盛衰，使陰陽之熙，往來動靜，循環晝夜，周而復始。《參同契》曰窮神以知化，陽往則陰來是也。混沌終一九，寶精更相持者，坎離龍虎之無，混沌於神室之中，隨水火進退。下手之初，一官坎位，火數發生之微，精熙相交，未有變通，至巳之巽位，火數發生之極，則龍生汞而虎生鉛，鉛汞之精，漸萌鼎內，日月之熙，輪轉於外，水火之精巷舒於內，《參同契》曰輻輳日輪轉，出入更卷舒是也。卦與藥合，金有三百八十四銖，銖據一斤，為十六兩也者，卦有三百八十四爻，周天一歲之數，總火候一周之用；金有三百八十四銖？金母一斤之數，總大丹一斤之用。其火侯金母，皆相符合也。《參同契》曰卦有三百八十四爻，爻據摘符是也。金精一化，二&#28801;成丹，青龍受符者，太陰金虎之液，太陽木龍之津，化為真丹，晦朔起符之初，青龍大神當權，震卦主之《參同契》曰晦至朔日，震來受符是也。當斯之時，神室鍊其精，金火相運推者，正當青龍受符，得火之時，神室之內，龍虎二熙相紐，金火之精相合，而化神丹也。《參同契》曰當斯之際，天地交其精，日月相禪持是也。雄陽翠玄水，雌陰赭黃金者，雄陽，乾也，天也，老陽也，日也，砂也，其精日玄水，又日雌汞；雌陰，坤也，地也，老陰也，月也，鉛也，則日化玄水，而月化黃金也。黃金即真鉛，玄水即真汞也，鉛汞合而為一，乃成丹。《參同契》曰雄陽播玄施，雌陰化黃包是也。陰陽混交接，精液包元熙者，陰陽龍虎之熙，在混沌之中，水火交感，互相變化，而生津液，為丹根基也。《參同契》曰混沌相交接，權輿樹根基是也。萬象憑虛生，感化各有類者，世問萬物，皆憑元熙而生，各逐其類，而附其形也。如在鼎中，則木之熙化龍，金之熙化虎，火之&#28801;化汞，水之熙化鉛，土之熙化和，而五熙皆歸中官，長養鄞鄂，以至凝神成真。是各逐其類，凝而成真也。｛參同契》曰經營養鄞鄂，凝神以成軀是也。眾丹之靈逵，長生莫不由者，金液大丹有二十四品，唯此母是金液之大者，乃白日沖天之上道，一一明象天地，日月星辰，五行四時，歸於神室之中，變化金液長生之道，莫不由也。《參同契》曰眾夫蹈已出，蠕動莫不由是也。疏曰：金火即鉛火也，鉛火即水火也，金火相交，則丹砂生於真鉛之中。古之人所祕者，祕在火侯而已。火數如一斤，母數亦一斤以母一斤之數，析之為三百八十四銖，以火一斤之數，析之為三百八十四爻，以應一年六十四卦之數。故乾之策二百一十有六，坤之策一百四十有四，引而伸之，觸類而長之，萬有一千五百二十，以應萬物之數，合天地一周之用古今法象天地，準則陰陽，用水火之升降，合金木之情性，備剛柔之體，成大丹之造化。其乾坤爻策，一一演大丹之數，顯金木水火土之精微者，天之符也。所修至藥，運動火候，皆應天符之數也。若將年月日時之數，蹙於一日十二時中，進退陽火陰符，以煉金液神丹，則造化之理，立可待也。　　　　</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-size: 18.0pt; font-family: 新細明體; color: #993300">
		於是玄潤光澤章第十二<span lang="EN-US"><br>
		</span></span></b><span style="font-family: 新細明體; color: #993300">
		於是玄潤光澤，元君始煉汞，神室含洞虛，玄生白金公，巍巍建始初，冠三五相守，飛精以濡滋。<span lang="EN-US"><br>
		</span>
		　　註曰：於是玄潤光澤，元君始煉汞，神室含洞虛者，黑鉛制為白金，精光瑩徹，方成神室。神室之體，中虛徑寸，以生真汞也。元君乃煉丹之主司，抱朴子云：元君亦自言：我亦煉丹而得仙。伏羲畫八卦，仲尼演易象，皆明此天地之數也。《參同契》曰於是仲尼始蒙鴻，乾坤昭洞虛是也。玄生白金公，巍巍建始初者，玄生白金也，故能收養日月之精華，陽火未動，俱隱於白金之內，而不見其形跡；水火既行，則金華產於白金之中，金華乃戊己之和熙也。二物相見，感化生丹，可謂巍巍尊高者也。稽考古初，已有斯物，包最陰陽，與萬物之形，不相去離。關睢建義，水火相交，則砂汞生，神明出焉！故為萬物之母，為陰陽之始也。《參同契》曰稽古當元皇，關睢建始初是也。冠三五相守，飛精以濡滋者，水一火二，乃三也，五土也，若水火土相交，則神精降於器中。故古之聖人，初立神室，既濟鼎器，交男女之體，合龍虎之形，初則形質未分，一如混沌，既經運火之後，則夫婦之情相紐，龍虎之精契合，便應元年起首之初，終成神藥也。《參同契》曰冠婚&#28801;相紐，元年迺芽孳是也。<span lang="EN-US"><br>
		</span>
		　　疏曰：元君亦煉丹而得仙者，上古之祖師也。擬天地之數，納日月之行，以鼎器擬象乾坤，中虛寸餘，其火候法象，如動即天&#28801;降，地熙應，天地至精相交，而生神液也。巍巍尊高，完為玄妙也。古得道者，恐後人不悟真理，以采砂水銀諸雜藥物而造大藥，不明真鉛之變化，是以取象立官，以曉學者，若雜類為之，是由入山捕魚龍，入水求雉兔，皆無可得之理，虛勞力耳。　　　</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-size: 18.0pt; font-family: 新細明體; color: #993300">
		&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-size: 18.0pt; font-family: 新細明體; color: #993300">
		玄女演其序章第十三</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		玄女演其序，戊己貴天符，天符道漸剝，難以應玄圖。<span lang="EN-US"><br>
		</span>
		　　註曰：玄女演其序，戊己貴天符者，古文龍虎經註疏卷上玄女乃天地之精神，陰陽之靈熙，神無所不通，形無所不類，知萬物之情，曉眾變之狀，為道教之主也。戊己乃和熙，大丹之根本，天符運動，則生戊己之精也。《參同契》曰聖人不虛生，仰觀顯天符是也。天符道漸剝，難以應玄圖者，天符進子，陽火日增，至巳而陽極，天符退午，陰符日喊，至亥而陰極。五行剋盡，四時運終，故道漸剝也。《參同契》曰天符有進退，屈伸以應時，故易統天心是也。疏曰：玄女亦上古之，神仙，為眾真之長。戊己，土也；天符，火也，火迺元熙也。大則包含天地，小則潛藏一毫，萬萬靈類，無不霑其元熙，廣大包籠，潛布生育，刑剋金木，運轉陰陽，榮萬物，衰萬物，變化無方，有莫大之妙用。真人擬此神化，營修至藥，探日月至精，合溫凍寒暑，抽添水火，依春夏秋冬，隨順四時，盛旺衰榮，皆秉自然也。若以金銀土石，草木灰霜而造金液神丹，安有如此變化哉！</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">古文龍虎經註疏卷上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
