<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">　<param name="AutoStart" value="-1"><param name="uiMode" value="mini"><param name="playcount" value="1"><param name="URL" value="/C3WMA/C3X04-WMA/X0416.wma"><param name="rate" value="1"><param name="balance" value="0"><param name="currentPosition" value="0"><param name="defaultFrame" value><param name="currentMarker" value="0"><param name="invokeURLs" value="-1"><param name="baseURL" value><param name="volume" value="100"><param name="mute" value="0"><param name="stretchToFit" value="0"><param name="windowlessVideo" value="0"><param name="enabled" value="-1"><param name="enableContextMenu" value="-1"><param name="fullScreen" value="0"><param name="SAMIStyle" value><param name="SAMILang" value><param name="SAMIFilename" value><param name="captioningID" value><param name="enableErrorDialogs" value="0"><param name="_cx" value="5080"><param name="_cy" value="5080"></object></p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600">　</td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 18.0pt; font-family: 新細明體,serif; color: #943634">
		劉子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #943634">
		經名：劉子。北齊劉書撰，明袁孝政注。十卷。底本出處：《正統道藏》太玄部。參校本：《四庫全書》　文淵閣本（簡稱文淵本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體,serif; color: #943634">
		劉子卷之一</span></p>
		<p style="line-height: 150%; margin: 0 0cm">
		<span style="font-family: 新細明體,serif; color: #943634">播州錄事參軍袁孝政註</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體,serif; color: #943634">　　　</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體,serif; color: #943634">清神第一</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		形者，生之器也。心者，形之本也。神者，心之寶也。故神靜而心和。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">　</span><span style="font-family: 標楷體; color: #943634">心靜無勞汝形。問靜不擾其性情者，去塵遠穢。故天清而白日昭，河清而聖人出，時清即太平，水清即魚躍，神清即無累，心清即影直。神者，深智之名。清者，不濁之稱。若能清潔其身，則垢不染穢焉。能靜其心神，身無損累。故孔子以伯夷叔齊可言清矣。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		心和而形全，神躁則心蕩，心蕩則形傷，將全其形，先在理神。故恬和養神則自安於內，清虛棲心則不誘於外。神恬心清，則形無累矣。虛室生白，吉祥至矣。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">人心內若生白而不濁，則吉祥至矣。瞻彼不闋者，虛室生白。人心若空虛，則純白獨生。司馬彪曰：闋，空也，止也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		人不照於昧金而照於瑩鏡者，以瑩能明也。不鑑於流波而鑑於靜水者，以靜能清也。鏡水以明清之性，故能形物之形。由此觀之，神照則垢滅，形靜則神清；垢滅則內慾永盡，神清則外累不入。今清歌奏而心樂。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">韓娥善歌，欲之齊。唱歌行至雍門，大雨雪，糧盡，欲唱歌乞食，雍門人不識，以杖擊之。韓娥乃悲哭，雍門人聞其哭，盡皆悲泣，三日為之不食。有智者謂娥曰：子既善歌，可止哭而歌。韓娥即唱歌，其歌清暢可動梁塵，雍門人聞之，三日忘其食也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		悲聲發而心哀，神居體而遇感推移。以此而言，則情之變動自外至也。夫一哀一樂猶塞正性，況萬物之眾而能拔擢以生心神哉。故萬人彎弧以向一鵠，鵲能無中乎。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">鵲是奸點之烏，故人皆之於射，比喻人心萬端，情亂心蕩，如彼鵲中箭也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		萬物眩曜，以惑一生，生能無傷乎。七竅者精神之戶牖也，志氣者五藏之使候也。耳目誘於聲色，鼻口之於芳味，肌體之於安適，其情一也，則精神馳騖而不守。志氣摩於趣捨，則五藏滔蕩而不安。嗜慾連綿於外，心腑壅塞於內，蔓衍於荒淫之波，留連於是非之境而不敗德傷生者，蓋亦寡矣。是以聖人清目而不視，靜耳而不聽，閉口而不言，棄心而不慮，貴身而忘賤，故尊勢不能動。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">　昔堯讓位與許由，許由不受，洗耳於河也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		樂道而忘貧，故厚利不能傾。容身而處，適情而遊，一氣浩然，純白於衷。故形不養而性自全，心不勞而道自至也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體,serif; color: #943634">防慾第二</span></b><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		人之稟氣，必有情性。性之所感者，情也。情之所安者，慾也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 標楷體; color: #943634">
		　慾者，貴愛之原，奢淫之本也。故夏癸商辛以慾亡國，慶封智伯以慾亡家，皆由不防微慮遠，積小成大枚。太公《六韜》曰：兩葉不去，將尋斧一柯；熒熒不滅，炎炎奈何。此為小之不除，禍之大也。</span></p>
		<p class="MsoSalutation" align="left" style="line-height: 150%; margin-top: 0; margin-bottom: 0">
		<span style="font-family: 新細明體,serif; color: #943634">
		情出於性而情違性，慾由於情而慾害情。情之傷性，性之妨情，猶煙波之與水火也。煙生於火而煙鬱火，冰出於水而冰遏水。故煙微而火盛，冰浮而水通；性貞則情銷，情熾則性滅。是以珠瑩則塵埃不能附，性明而情慾不能染也。故林之性靜，所以動者風搖之也；水之性清，所以濁者土渾之也；人之性貞，所以邪者慾眩之也。身之有慾，如樹之有竭，樹抱竭則還自鑿，身抱慾而返自害。故竭盛則木折，慾熾則身亡。將收情慾，先斂五關。五關者，情慾之路，嗜好之府也。目愛綵色，命曰伐性之斤；耳樂淫聲，命曰攻心之鼓；口貪滋味，命曰腐腸之藥；</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">肥肉美酒，腐腸之藥。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		鼻悅芳馨，命曰燻喉之煙；身安輿駟，命曰召蹙之機。</span><span lang="EN-US" style="color: #943634"><br>
		</span><span style="font-family: 標楷體; color: #943634">
		　疏受曰：貧賤常思富貴，富貴叉履機危。於是掛冠東都門外，辭老歸家，群公送者千人。庾信曰：群公別二疏。二疏者，疏受兩兄弟也。故曰：兩疏見機，解組誰逼。《書》曰：居寵思危，罔弗惟畏。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		此五者所以養生，亦以傷生。耳目之於聲色，鼻口之於芳味，肌體之於安適，其情一也。然亦以之死，亦以之生；或為賢智，或為庸愚，由于處之異也。譬由愚者之養魚烏也，見天之寒，則內魚於溫湯之中，而棲烏於火林之上。水木者所以養魚烏也，養之失理必至憔爛。色聲芳味所以悅人也，悅之過理還以害生。故明者剖情以遣累，約慾以守負，食足以充虛接氣，衣足以蓋形禦寒，靡麗之華不以滑性，一辰樂之感不以亂神，處於止足之泉，立於無害之岸。此全性之道也。夫蜂薑螫指則窮日煩擾，蚊虻嗜膚則通宵失寐。蜂蚊小害，指膚外疾。人入山則避蜂薑，入室則驅蚊虻。何者？以其害於體也。嗜慾攻心，正性顛倒。嗜慾大害，攻心內疾，方於指膚亦以多也。外疾之害，輕於秋毫，人知避之；內疾之害，重於太山，而莫之避，是棄輕患而負重害，不亦倒乎。人有牛馬放逸不歸，必知收之；情慾放逸而不知收之，不亦惑乎。將收情慾，必在脆微。情慾之萌，如木之將蘗，火之始熒，手可掣而斷，露可滴而滅，及其熾也，結條陵雲，煽嫖章華。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">熛者火焰飛也，煽者火然也。楚有章華之臺，甚高大。楚王好勇，放火燒此臺，令士卒救之，有功者一准陳頭賞勞。於是士卒乃以泥塗其身，爭入火救之。故曰：煽漂章華之臺者也。<span lang="EN-US"><br>
		</span></span><span style="font-family: 新細明體,serif; color: #943634">
		雖窮力運斤，竭池灌火而不能禁，其勢盛也。嗜慾之萌，耳目可關而心意可鑰；至於熾也，雖襞情卷慾而不能收，其性敗也。如能塞兌於未形，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">兌者，眼也。老子日塞其兌，閉其門。不見色慾也。<span lang="EN-US"><br>
		</span></span><span style="font-family: 新細明體,serif; color: #943634">
		禁慾於脆微，雖求悔憎，其可得乎。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　　</span></p>
		<p class="MsoSalutation" align="left" style="line-height: 150%; margin-top: 0; margin-bottom: 0">
		<b><span style="font-family: 新細明體,serif; color: #943634">去情第三</span></b><span lang="EN-US" style="color: #943634"><br>
		</span><span style="font-family: 標楷體; color: #943634">
		情者，是非之主，而利害之根。情者，利害之根，是非之主。非情，則物無所疑。有情，則應而成礙，故須去之也。</span></p>
		<p class="MsoSalutation" align="left" style="line-height: 150%; margin-top: 0; margin-bottom: 0">
		<span style="font-family: 新細明體,serif; color: #943634">
		有是必有非，能利亦能害。是非利害存於衷，而彼此還相疑。故無情以接物，在遇而恆通；有情以接人，觸應而成礙。由此觀之，則情之所處，物之所疑也。是以媒揚譽人</span><span lang="EN-US" style="color: #943634"><br>
		</span><span style="font-family: 標楷體; color: #943634">　媒揚，為媒之人，不知何代人也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		而受譽者不以為德，身膚強飯而蒙飽者不以為惠，嬰兒傷人而被傷者不以為怨，侏儒嘲人而獲嘲者不以為辱。何者。挾利以為己，有情於譽飽，雖蒙惠而非德，無情於傷辱也。雖獲毀而無憾，魚不畏網而畏鴻，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">鵜，鷓鵝烏，亦名胡污，澤烏是也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">復偉者不怨鎖鄒</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">鏌&#37761;，劍名也。聞魚腸、屬鏤、子將、芙蓉、流彩、蓮花，明月、七星，皆劍名也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		而怨其人。網無心而烏有情，劍無情而人有心也。使信士分財，不如投策探鉤；</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">　</span><span style="font-family: 標楷體; color: #943634">令人分財物者，財動足也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		使廉士守藏，不如閑局全封。何者。有心之於平，不若無心之不平也；有慾之於廉，不若無慾之不廉也。今人目若驪珠，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">驪珠，黃帝時明目人也，百步之外視於秋毫。秋毫者，兔毫端末也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">心如權衡，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">權衡者，秤是也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		評人好醜，雖言得其實，彼必嫌怨。及其自照明鏡，摹倒其容，醜狀既露，則內暫而不怨。向之評者與鏡無殊然而向怨，今之暫者以鏡無情而人有心也。三人居室，二人交爭，必取信於不爭者，以辯彼此之得失。夫不爭者未必平，而交爭者未必偏，而信於不爭者，何也。以爭者之心並挾，勝情故也。飄瓦擊人虛心，觸己雖有恢心而不怒者，以彼無情於擊觸也。是以聖人棄智以全真，遣情以接物，不為名尸，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">尸，主也。雖然若以愚，然不為此名中，亦不為此圖謀之府，故無際也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		不為謀府，混然無際，而俗莫能累矣。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 'New MingLiu',serif; color: #943634">
		　</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體,serif; color: #943634">韜光第四</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">物之寓世，未嘗不韜形滅影，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">　韜，藏也。太公作書名曰《　六韜》　者：龍韜、虎韜、豹韜、人韜、驛驪、鳳韜。張頭曰：人當韜讀以徒價，非自街也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		隱質遐外，以全性棲命者也。夫含奇佩美，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">凡人當須隱質滅形，自求多福也。<span lang="EN-US"><br>
		</span></span><span style="font-family: 新細明體,serif; color: #943634">
		街異露才者，未有不以此傷性毀命者也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">凡世上萬物好佩華美，街示於佳異，迥露才者，未有不以此傷性者也。<span lang="EN-US"><br>
		</span></span><span style="font-family: 新細明體,serif; color: #943634">
		是故翠以羽自殘，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">孔雀毛至青黃蔥翠，堪為器用，多被世人取之。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">龜以智自害，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">神龜負圖而出，人取鑽灼之，則知吉凶之兆也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		丹以含色磨，肌石以抱玉碎。質此四者生於異俗，與人非不隔也；託性於山林，寄情於物外，非有求於人也。然而自貽伊患者，未能隱其形也。若使翠斂翮於明丘之林，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">　南方去中國九萬里火山，鳳出處也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">則解羽之患永脫；龜曳尾於暘谷之泥，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">　暘谷，在日出處也。《　書》　：日出暘谷而天下明。無所不照者也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		則鑽灼之悲不至；丹伏光於春山之底，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">春山，是荊山之別名，多出玉硃砂者也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		則磨肌之患永絕；石亢體於玄圃之岔，則剖琢之憂不及。故窮巖曲岫之梓樑，生於積石，穎貫青天，根鑿黃泉，分條布葉，輪菌嫘詭，麒燐戲其下，鶴鸞遊其顛，浮雲棲其側，清風激其問，終歲無毫釐之憂，兔刀斧之害者，非與人有得也，能韜隱其質，故致全性也。路側之榆，樵人採其條，匠者伐其柯，餘有尺蘗而為行人所折者，非與人有偉也，然而致寇者，形不隱也。周雞斷尾，獲免於犧牲；</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">周文王欲以殺雄雞祭廟，其雞知毛色合度，乃自魷其尾。於是尾斷，不中祭祀，神明不敵，遂免死者也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">山狙見巧，終必招害。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">
		　山狙，靈獸，善能拍箭。楚王出獵，山狙逵樹見巧。王問左右曰：誰能善射。對曰：惟有養由基善射。王令由基射之。由基至，則調弦捻箭。山狙乃即抱樹而啼，知由基神射，無避箭，必見死也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		由此言之，則出處之理亦可知矣。是以古之德者韜跡隱智以密其外，澄心封情以定其內。內定則神腑不亂，外密財形骸不擾。以此處身，不亦全乎。</span><span lang="EN-US" style="font-family: 'New MingLiu',serif; color: #943634"><br>
		<br>
　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體,serif; color: #943634">崇學第五</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		至道無言，非立言無以明其理。大象無形，非立象無以測其奧。道象之妙，非言不津。津言之妙，非學不傳。未有不因學而鑒道，不假學以光身者也。夫繭譟以為絲，織為縑執，績以鮪敝，則王侯服之；學為禮儀，絲以文藻，而世人榮之。繭之不譟，則素絲蠹於筐籠；人之不學，則才智腐於心胸。海蚌未剖，則明珠不顯；崑竹未斷，則鳳音不彰；</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">　</span><span style="font-family: 標楷體; color: #943634">黃帝使伶倫氏於崑崙山西解谷之曲，探竹為律管。其竹黃似金，吹之，聲合鳳音無異。故言鳳音不彰者也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		情性未鍊，則神明不發。譬諸金木，金性苞水，木性藏火。故鍊金則水出，鑽木而火生。人能務學，鑽鍊其性，則才惠發矣。青出於藍而青於藍，染使然也；冰生於水而玲於水，寒使然也；鏡出於金而明於金，瑩使然也；戎夷之子生而同聲，長而異語，教使然也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">戎在西，夷在東，其人言語各異。一同初生之時，孩子啼之聲無有別異。及其長大，言語各別。乃是教習使之學教然異者也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		山抱玉而草木潤焉，川貯珠而岸不枯焉，口納滋味而百節肥焉，心受典誥而五性通焉。故不登峻岑不知天之高，不瞰深谷不知地之厚，不遊六藝不知智之源。遠而光華者飾也，近而愈明者學也。故昊算質勁，非苦羽而不美；</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">吳者，東吳。會稽出竹，質正堅緊，堪為箭藝。雖復端直，須要括羽鏃之也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		越劍性利，非淬礪而不鈷；人性諼惠，非積學而不成。洽淺以及深，披間而睹明，不可以傳聞稱非得以汎濫善也。夫還鄉者，心務見家，不可以一步至也。慕學者，情纏典素，不可以一讀能也。故為山者基於一簣之土，以成千丈之峭，鑿井者起於三寸之坎，以就萬仞之深。靈珠如豆，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">初如小豆粒，長大徑寸，光明一室。人能讀學，及成明，神智自明如斯也。<span lang="EN-US"><br>
		</span></span><span style="font-family: 新細明體,serif; color: #943634">
		不見其長，疊歲而大，鐃舌如指，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">以銅為之，以木為舌。<span lang="EN-US"><br>
		</span></span><span style="font-family: 新細明體,serif; color: #943634">
		不覺其損，累時而折。懸巖滴溜，終能穴石；規車牽索，卒至斷軸。水非石之鑽，繩非木之鋸，然而斷穴者，積漸之所成也。耳形完而聽，不聞者聾也；目形全而視，不見者盲也；人性美而不監，道者不學也。耳之初窒，目之始昧，必不悟百金，遭醫千里。人不涉學，猶心之聾盲，不知遠祈明師，以攻心衛性之蔽也。故宣尼臨沒，手不釋卷，仲舒垂卒，口不輾誦；</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">　</span><span style="font-family: 標楷體; color: #943634">董仲舒，廣川人，下帷讀書，七年不窺園圃，弟兄不面，乘馬三年，不知牡牝。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">有子惡臥，自碎其掌；</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">有子，是有若也。讀書惡睡，自划碎其掌也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		蘇生患睡，親錐其股。以聖賢之性，猶好學無倦，蚓伊傭人而可息哉！</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體,serif; color: #943634">專學第六</span></b><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		學者出於心，心為身之主。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">心稟五常，嗜好不一，或謀經史，或愛琴書。時慕遊俗，乍希恬靜，莫不由心。故出心也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">
		耳目候於外，若心不在學，則聽訟不聞，視簡不見。如欲鍊業，必先正心，而後理義入焉。夫兩葉掩目，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">目主明，耳主聽。兩葉掩目，則無所睹也。</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">則冥默無睹；雙珠填耳，</span><span lang="EN-US" style="color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">耳主聞，若雙珠塞之，則寂寞無聞也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		必寂寞無聞。葉作目蔽，珠為耳粳，二關外擁，視隔內聽。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">　</span><span style="font-family: 標楷體; color: #943634">心在於內，物在於外。目不見色，耳不聞聲，既無視聽，心隔於內。故云視聽內隔。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		固其宜也，而離婁察秋毫之末，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">離婁，是黃帝時人，目明，百步視見秋毫。秋毫者，兔毫端末毛也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		不聞雷霆之聲；季子聽清角之韻，不見嵩岱之形。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">季子，是吳之公子，善能別音聽樂識存亡。清角，聲角，是木聲，雍和養育之聲。樂中有此聲，其國寧也。若無此聲者，其國亡也。季子入外國聽樂求此聲，專用心於耳，不用其目，則不見嵩山岱山之形也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">視不關耳而耳不見，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">目主見而耳不能見。專心駐於目，鈴忘其耳，則聽不聞，故也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		聽不關目而目不聞者，何也？</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">耳主聞而目不能聞。專心於耳，鈴忘其目，則視不見，由心不能兩用也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">心溺秋毫，意入清角，故也。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">
		　離婁用心則棄耳，用耳則棄心。心溺者，沒溺於視聽者也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體,serif; color: #943634">
		是以心駐於目，必忘其耳，則聽不聞。心駐於耳，必遺其目，則視不見也。使左手畫方，右手畫圓，令一時俱成，雖執規矩之心，迴劃劂之手</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">剟，方刀也，今之劃像矩。劂，圓刀也，今之刻鏤刀曲也，像規。規者圓，矩者方。雖執方圓之手，運而不能成也。一云劇攘是黃帝時律疾能走人也，俗云劇攘律疾也。<span lang="EN-US"><br>
		</span></span><span style="font-family: 新細明體,serif; color: #943634">
		而不能者，由心不兩用，則手不並運也。弈秋，通國之善弈也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 標楷體; color: #943634">
		　弈秋，是古之善棋人名也。因善博弈，乃得姓弈。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		當弈之思，有吹笙過者，乍而聽之，則弈敗矣。非弈道暴深，情有塹間，笙猾之也。</span><span style="font-family: 標楷體; color: #943634">猾，亂狡之。</span><span style="font-family: 新細明體,serif; color: #943634">隸首，天下之善算也。有嗚鴻過者，彎弧擬之，將發未發之問，問以三五，則不知也。非三五難算，意有暴昧，鴻亂之也。弈秋之弈，隸首之算，窮微盡數，非有差也。然而心在笙鴻而弈敗，等撓者是心不專一，遊情外務也。瞽無目而耳不可以察，專於聽也；鱉無耳而目木以聞，專於視也。以瞽鱉之微而聽察聰明，審者用心一也。夫蟬之難取而黏之如剟，</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">剟，急也。仲尼適楚，見偃樓者捕蟬，黏如攘。孔子曰：巧哉！巧哉。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		卷耳易採而不盈傾筐，專與不專也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">　</span><span style="font-family: 標楷體; color: #943634">后妃歎曰：若得君子將共治國。不知祭祀之時以過，專與不專，則斯見也。</span><span lang="EN-US" style="font-family: 'New MingLiu',serif; color: #943634"><br>
		</span><span style="font-family: 新細明體,serif; color: #943634">
		是故學者必精勤專心，以入於神。若心不在學而強諷誦，雖入於耳而不諦於心。譬若聾者之歌，效人為之，無以自樂，雖出於口則越散矣。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: #943634">　</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #943634">劉子卷之一竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
