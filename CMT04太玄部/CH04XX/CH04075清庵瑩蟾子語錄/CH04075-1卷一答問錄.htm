<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size:24.0pt;font-family:新細明體;color:#993300">清庵瑩蟾子語錄</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #993300">
		經名：清庵瑩蟾子語錄。六卷。元李道純撰，門弟子柴元&#33263;等編次。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		清庵瑩蟾子語錄卷之一</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">門弟子嘿庵柴元&#33263;編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		答問錄</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　大顛《心經注》云：有僧問岑和尚：二鼠侵藤如何淘汰？岑曰：今時人須是隱身去。敢問何謂隱身？師曰：何須待零落，然後始知空。須是只今件件不&#30528;，事事不染，我不見一切物，則一切物亦不見我，是謂隱身也。<span lang="EN-US"><br>
		</span>
		　　問曰：欲言言不及，山東河北好商量。此意如何？師曰：此事若以言說，說不能盡。末後一句至廣至大，都包盡了，更有何說。只這言不及已自說了。<span lang="EN-US"><br>
		</span>
		　　問曰：要識此經麼？曰：西瞿耶尼、北鬱單越。何故偏指此二句？師曰：我不如是道。若有人問我如何是此經，我只向他道東西十萬，南北八千。<span lang="EN-US"><br>
		</span>
		　　問曰：是大神&#21610;，是大明&#21610;，是無上&#21610;，是無等等&#21610;。此四句，三教書中比得甚麼？師曰：比得道書妙中之妙，玄之又玄，無上可上，不然而然。又比得儒書中真觀真明真勝一。雖然，最上一&#30528;，又在言句之外。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：罔明菩薩初地出家，如何出得女子定？文殊菩薩是七佛之師，如何出不得？師曰：臭庵云：犬迎曾宿客，鴉護落巢兒。說得好分曉，休更疑惑。<span lang="EN-US"><br>
		</span>
		　　師問予曰：因出不得女子定，文殊召罔明，參不二法門。文殊云：不得動，動&#30528;三十棒子。作麼會？予方擬議間，因定庵動身偶觸其機，遂舉似。師然之。<span lang="EN-US"><br>
		</span>
		　　師曰：井底泥蛇舞柘枝，窗間明月照梅梨。作麼生會？予擬議良久曰：吹出竅中一曲，爍破眼裹空花。師曰：不是。予又曰：腦蓋撞開惟有我，眼睛突出更無他。師曰：較些子。<span lang="EN-US"><br>
		</span>　　問曰：昔兩僧捲簾公案，其間一得一失，謂何？師曰：仁者見之謂之仁，智者見之謂之智。<span lang="EN-US"><br>
		</span>
		　　問曰：僧問夾山：如何是法身？山云：法身無相。僧云：如何是法眼？山云：法眼無瑕，道吾聞之，不許後&#21445;。船子回來，再舉此話，亦依前答道：吾云今番有師子。敢問吾師：一般問一般答，如何不許前，卻許後？師曰：雲月是同，溪山各異。師曰：問洞山有寶鏡，三昧五位顯。訣云：正中偏，偏中正，正中來，偏中至，兼中到。五事如何&#21445;？答曰：正不得中，莫見其偏；偏不得中，莫顯其正；正者來歸中，偏者亦至中，偏正合一皆中，則兼到矣。到此偏正兩忘，惟中獨存是也。帥曰：欠些子。若於動靜中會意始得。<span lang="EN-US"><br>
		</span>
		　　一日，師與四人同坐次，師曰：川老云是心非心不是心，如何說？&#34886;答皆不當。〔予〕答曰：是心也不是，非心也不是。師曰：如何即是？予一喝。師曰：牢收取。師曰：如何是道？予拍臺下。又曰：如何是道中人？予又拍一下。師曰：欠些箇。予隨聲一喝。師曰：早遲八刻。<span lang="EN-US"><br>
		</span>
		　　問曰：三十輻共一轂，如何說？師曰：輻與轂只是器之體，輻來輳轂，方成車之用。比得三十日共一月，以成明之用。又比得萬法歸空，以成性之用。皆同也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：生之徒十有三，死之徒十有三。此說譬之者多，請師為我正之。師曰：生之徒，水火既濟也。死之徒，水火相違也。水成數六，火成數七，六與七合十三數。古人道：七六十三兮，月宮春色者是也。或謂七情六欲合十三者，稍通。或以八卦五行言之者，非也。豈不聞下經有云：堅強死之徒，柔弱生之徒乎。堅強為忿欲使也，柔弱謂懲忿窒欲也。忿欲起則上炎下濕，水火違也。忿欲絕則陽降陰升，水火濟也。復何疑哉。<span lang="EN-US"><br>
		</span>
		　　問曰：天地之間，其猶橐籥乎，虛而不屈，動而愈出。其崇籥可以建天地造化之妙歟？願師明以告之。師曰：橐是沒底囊，籥是三孔笛，總謂之鼓風韝。此喻天地至虛無窮，妙義悉具其中，又喻人之虛靈不昧也。不屈，言其舒徐通暢之義也。動而愈出，應變無窮也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：朝屯暮蒙，如何說？師曰：乾坤坎離為匡廓，六十卦運化於其中，始於屯蒙，終於既未，以為火符之則。丹書以乾坤為鼎器，坎離為藥物，諸卦為化機者是也。六十卦共三百六十爻，象一年三百六十日之數，自冬至後起屯蒙，大雪盡日是既未也。以一月言之，初一日起屯蒙，月晦日是既未。以一日言之，子時起屯蒙，亥時是既未。若以工夫言之，頃刻之工夫，奪一年之節候，自起手便是屯蒙，收拾便是既未。所謂朝屯暮蒙，只此總名也。達是理者，一剎那間周天數足，諸卦悉在其中矣。祖師謂：無爻卦內定乾坤者是也。<span lang="EN-US"><br>
		</span>
		　　問曰：寶瓶裹面養金鵝，如何說？師曰：以無為言之，是兩則公案。以有為言之，是一段工夫。且先以無為向公道。僧問趙州：狗子有佛性也無？州云：有。僧曰：為甚有？州云：無。僧云：為甚無？州云：為伊了無。又古德云：瓶中鵝子成鵝了，如何出得瓶去？此兩則公案，今人多有過不得底，如有人下得一轉語，&#21445;學事畢。又以有為言之狗者，無中有也，陰中陽也。又狗乃司寇帳中狗者，防內盜也。寶瓶裹面養金鵝，水中金也，爐中丹也。養金鵝，則是養聖胎也。聖胎成，如瓶中鵝子也。瓶破鵝出，世俗之常理也。鵝出而瓶不破，此脫胎之妙也。故祖師云：錦帳之中藏玉狗，寶瓶裹面養金鵝。其金丹之妙歟。<span lang="EN-US"><br>
		</span>
		　　問曰：休妻謾遣陰陽隔，其說如何？師曰：紫陽云：未得真鈆莫隱山。此一句頗同今時學道底人，被謬師所惑，傳得箇工法，便道他得道了也。休妻棄子，入山隱遁，及至行功無驗，便生退悔，或還俗歸家者，或再取妻者，如此之人極多。又有下愚無學之人，不達聖人之理，卻言休妻不是道，反指婦人為鼎器，或謂婦人身中有藥，或指產門為生身處，此大亂之道也。殊不知祖師當來指示世人，若不能絕欲，徒爾休妻。又見學者錯會其意，故復云：自然有鼎烹龍虎，何必擔家戀子妻。今之無學，只&#30528;在前句上，全不思後句，真罪人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：我師嘗謂修丹者，不可&#30528;在年月日時上，如何卻又道採藥須知昏曉？師曰：此即與屯蒙同一意也，其用處稍異。立春立秋，乃年中昏曉；上下兩弦，月中昏曉；寅申二時，日中昏曉；陰陽交會之時，乃身中昏曉也。通乎晝夜之道，則知陰陽推盪之理。推幽明之故，則知死生之說。佛仙聖之人大要，盡在是矣。<span lang="EN-US"><br>
		</span>
		　　問曰：視之不見名曰希，聽之不聞名曰夷，搏之不得名曰微。與視不見我，聽不得聞，離種種邊，名為妙道，是同是異？師曰：大&#27113;相似，其理實不同。前是體，後是用。《中庸》曰：戒慎乎其所不覬，恐懼乎其所不聞，莫見乎隱，莫顯乎微，故君子常慎其獨。即視不見我處，聽不得聞處，離得種種邊，方謂之妙道也。若謂視之不可見，聽之不可聞，搏之不可得，曰希曰夷曰微，又有甚種種邊可離也。<span lang="EN-US"><br>
		</span>
		　　印愚樂問曰：一年十二月，有箇子月，一日十二時，有箇子時。不知人身中子時在甚處？師曰：致虛極，守靜篤，萬物並作，吾以觀其復。其斯之謂歟！答曰：癸生之時，時動必潰，此說如何？師曰：然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　印又問曰：元始懸一寶珠，去地五丈。〔如何說〕？師曰：相公如何說？印曰：五者，陽數也。師曰：非也，去地五丈，則是離五濁辱也。在虛玄之中，則是潛神入妙也。答曰：五濁之上，即玄牝之門歟。師曰：雖然，不下實工夫，不曾親見得，徒說得有此象，又濟得箇甚麼事。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：天地不仁，以萬物為芻狗；聖人不仁，以百姓為芻狗。何譬之至賤也？師曰：天地聖人不以仁為仁，故視萬物百姓至微，而譬之自生自殺也。雖自生自殺，實歸根，復命也。《易<span lang="EN-US">·</span>擊》云：顯諸仁，藏諸用，&#30391;萬物不與聖人同憂。即天地不仁，以萬物為芻狗之義也。乾以美利利天下，不言所利，大矣哉。即聖人不仁，以百姓為芻狗也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：&#65339;老子云石〕嬰兒之未孩。孟子云大人者不失其赤子之心。是同否？師曰：同。此言其大朴未散，其復不遠也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：老子云：道之為物，惟恍惟惚，恍兮惚，其中有物；惚兮恍，其中有象；窈兮冥，其中有精，其精甚真，其中有信。如何三者之中，獨言其精甚真，其中有信耶？師曰：聖人言有物混成，先天地生。則這先天地生，便是道之顯象也。象因天地而顯，天地因有物而混成，物因二五之精，妙合而凝。所以二五之精，道之體也。象與物，道之用也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：戒慎乎其所不&#35241;一節，以視不見我四句，譬喻得甚切。若只以儒家話引喻得切更好，願師&#30528;一語。師曰：前兩句如在無人之境，而常存乎誠也。後兩句如與人對面，常防其有不測之意也。且如上天之載，無聲無臭，誠之不可揜，非見隱顯微之密乎？上天之載，雖無聲無臭之可聞知，然天理昭昭，誠不可揜也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：憂悔吝者存乎介，如何說？師曰：介謂我心匪石不可轉也。凡舉心動念處，先存乎介，介然大定，則毫毛之動悉皆先兆，奚悔吝之有？只要先覺為上。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　問曰：先甲三日、後甲三日，與先庚三日、後庚三日，同否？師曰：不同。蠱者，亂也。覺之於未然，不至於亂。覺之於已然，而後治之，亂亦可救也。苟不覺，亂之甚也。甲者，首也。覺於三日之先，謂之先甲；覺於三日之後，謂之復甲。後於三日之遠，非覺也。先庚、後庚，在巽九五，巽為風，天之命令也。令有改更，則民不信，巳日乃孚。若於未更前三日，先告誠利害，然後有所革變，則民從而信之也。又於已更三日之後復告誡，使其樂然為善也。甲至戊己為中，庚過中也，過中則變，故曰庚。所謂庚者，更革之義也。<span lang="EN-US"><br>
		</span>
		　　師曰：非道不可言，即道如何說？速道速道。予舉似，師然之。師曰：不可道、不可名，公作何說？答曰：說則說矣，恐所以見淺近，願師言之。師曰：從自然出者，不可道之。道本無名，喚是不可名之名。從道中出者，是可道之道；才可名道，是可名之名。不可道不可名，是天地之始。可道可名，是萬物之母。欲見其始，常無欲以觀其妙。欲見其母，常有欲以觀其徽。妙玄妙，始於無始也；徼邊徼，見於可見者也。此兩者同出而異名，同謂之玄也。<span lang="EN-US"><br>
		</span>
		　　師曰：吾昔日侍坐於適庵師之前，師令我對一對句曰：精關神關與氣關三關一輳。吾對曰：天籟地籟與人籟萬籟俱嗚。師改嗚字作澄字。公對箇甚麼？答曰：文火武火加慧火總火全功。師又曰：吾有一對：以先覺而覺後覺。對箇甚？答曰：由外觀而觀內觀。師曰：改由字作反字，更好。<span lang="EN-US"><br>
		</span>　　冬至夜，師曰：一陽來復先王以至日閉關。對箇甚麼？對曰：六畫備坤君子故及時修業。師然之。<span lang="EN-US"><br>
		</span>
		　　一日，師對&#34886;云：先聖易心即是後人心易。各請一對。〔予〕答曰：吾身神&#28801;本是元始&#28801;神。詹宰云：太初真性豈非今日性真。師曰：吾自有一對，諸人諦聽。師曰：小生經藏元同老子藏經。諸人莫能及。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　師曰：肺屬金，金本沈也，為甚卻浮？肝屬木，木本浮也，為甚卻沈？諸人皆無答。師曰：肺因受&#28801;而有乙，木在內，故浮；肝因受&#28801;而有庚，金在內，故沈。以卦言之，兌為金，金性本沈，因金生北一之水為坎，坎中真火上炎，故浮。震為木，木性本浮，震下實因木生南二之火為離，離中真水下降，故沈。以藥物言之，鈆屬金，本沈，見火即升，故浮。汞屬木，本浮，見水則墜，故沈。以法象言之，月屬坎，本沈，進火故浮。日屬離，本浮，退符故沈。古人云：潭底日紅陰怪滅，因水而沈也；山頭月白藥苗新，因&#28801;而浮也。總而言之，金空即浮，木實即沈，此之謂也。<span lang="EN-US"><br>
		</span>
		　　師曰：主中主，賓中賓，賓中主，主中賓。諸人作麼會？眾皆不解此機。詹宰曰：身外身是主中主，夢中夢則賓中賓，情中性是賓中主，性中情是主中賓。師曰：較些子。〔予〕答曰：我惟有我，他又去說他，他來使我，我又役他，即此意也。師曰：未徹在。答曰：又心外無心主中主，念中起念賓中賓，未動先覺賓中主，動後方覺主中賓。師曰：不若以動靜言之最親切。靜中極靜主中主，動而又動賓中賓，動中守定賓中主，靜中散亂主中賓。<span lang="EN-US"><br>
		</span>
		　　師曰：乾有四德，坤有幾德？答曰：坤亦有四德。師曰：未盡善。夫坤元亨利，與乾同，貞之一字不同，順承而後方貞，故曰牝馬之貞也。牝馬柔順，健行之謂也。<span lang="EN-US"><br>
		</span>
		　　師曰：屯有幾德？答曰：元亨利貞與乾同其辭，其德則不同也。師曰：何謂不同？吾思之未及對。師曰：若同德則非屯難也。所謂元亨者，元有大亨通之義也。利貞者，利在正固也，苟非正固，則不足以兔屯難矣。何亨之有？若能固守元有之亨，則能濟屯難而已。<span lang="EN-US"><br>
		</span>
		　　師曰：西南得朋，東北喪朋，何謂也？吾思之未及答。帥笑曰：公未知之。蓋陰類又得陰朋，&#38530;&#28801;愈盛，則愈迷亂矣，故曰失常。至東北之陽位，又喪其陰朋，是以安貞吉也。陰既從陽，有生成之理，故曰得常。茍以剛志斷之，念從何起？念情絕，則喪其朋也，亦謂之得常。非天下之至明，其孰能與於此。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　帥曰：謙六爻皆吉，何也？答曰：由其謙下之致也。帥曰：然諸爻皆言謙，第五爻不言謙，何也？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		蓋五為君，不過於謙，則不失其權也。故有利用侵伐無不利之&#35828;也。所以修真之土，須要剛柔兼濟，不可過於柔也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　帥曰：先天而弗違，後天而奉天時。何也？答曰：未生以前為先天，故無所違；既生以後為後天，故有所奉。帥曰：只當以先覺喻先天出乎自然，後覺喻後天出乎不得已。出乎自然，天理弗違；出乎不得已，我不敢違乎天。故曰奉天時也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　帥曰：喜怒哀樂未發謂之中，發</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		而皆中節謂之和。我試問公輩：欲發未發，作磨生會？良久應之。師曰：是已發也。予默然。師曰：是未發也。再一答。師許之曰：留取自受用，恐瞎卻後人眼，自悟者始得用也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">清庵塋蟾子語錄卷之一竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>