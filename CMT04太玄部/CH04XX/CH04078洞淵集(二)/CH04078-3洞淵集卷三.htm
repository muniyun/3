<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-family: 新細明體; color: #993300"><font size="5">洞淵集</font></span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #993300">
		經名：洞淵集。金長荃子著。五卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-size: 18.0pt; font-family: 新細明體; color: #800000">
		洞淵集卷之三</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<span style="font-family: 新細明體; color: #800000">龜山長荃子著</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">和朗然子詩並序</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　伏聞修真玄路者，理非一揆，衛建多門。或因凡而入道，或從道以化凡，事邇不同，將何以辯？庠日：蓋悟有頓漸，學明淺深。何謂也？瓦語發精微，文垂詼詭，燦然昭彰，殊無疑矣。故昔有莊、列、文、亢之書，陶鑄天地，乘履風雲，御六氣之辯，遊八極之表，摘騎日月，旁通宇宙，雕琢群品，澤及昆虫，敷揚道德，羽翼玄元，揮斥古今。率循造化，鉗百家之辯口，創萬法之樞機，開登真之捷徑，演大聖之徽音。蕩蕩乎此四真人，豈不從道而化凡者哉。若論因凡而入道者，歷劫已來，數實夥繁，難可具載。昨因閑玩唐朗然子先生《</span><span style="font-family: New MingLiu; color: #800000">
		</span><span style="font-family: 新細明體; color: #800000">唱道詩》</span><span style="font-family: New MingLiu; color: #800000">
		</span><span style="font-family: 新細明體; color: #800000">
		三十一篇，乃文辭簡略，旨趣幽探，外明恍惚杳冥之理，內達沂沿胎息之源，觀此真功，安可忘矣。嗟僕性非土木，寧不見賢而思齊焉。是以不愧狂斐，恪續貂尾，豈敢望補於後人，且放任蕭閑自適者也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">　　</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其一</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		夢斷黃糧正少年，便歸林下枕雲眠。不因跳出塵勞窟，又更深通微妙權。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		慧劍剔開千聖路，靈光射透九重天。從玆放蕩遊寰海，誰識逍遙陸地仙。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		有時壺內玩長春，昭見元初面目真。物外已知無上道，寰中未遇有綠人。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		閑栽玄圃瓊瑤樹，渴飲華池瀲艷津。一任桑田隨海變，仙家景色四時新。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其三</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		道委吾身太素中，萍蹤殊不論西束。靈臺靜與天人和，雅操豈憐俗士同。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		玉洞吹簫千聖喜，紅爐烹雪百關通。些兒妙用親言破，不是塵綠斷色空。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其四</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		修行須要解其紛，吹散靈臺萬劫雲。一點閑閑忘嗜欲，六門寂寂絕聲聞。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		胸中妙有神明志，手內深藏崇籥紋。鍊就金身超達去，不為陰鬼泣孤墳。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其五</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		不貪塵世是非財，大悟天真絕往來。善發靈芽生槁木，能教紅焰起寒灰。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		既通妙道虛無理，豈怕韶光晝夜催。堪笑浮生空老卻，暗中兩鬢雪皚皚。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其六</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		凡籠打破便休休，任運清閑不記秋。酒色氣財非活計，沖和恬啖好根由。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		人問設施長生藥，海上搜尋出世儔。鉤得金鱉歸去後，坦然高臥白雲頭。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其七</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		落魄寰瀛數十春，天生不愛屈侯門。綿綿氣母如龜養，湛湛心淵似谷存。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		火熾丹田金菊秀，烏飛鉛鼎玉漿溫。天機奪得憑誰話，探謝三光賢聖恩。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其八</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		玄珠收得遂平生，應用隨機處處明。兩手擘開生死網，一身跳出利名坑。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		若將兌戶探能塞，自覺谷神永不薨。高枕洞天塵垢外，悲嗟飯蟻競浮榮。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其九</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		不羨金章極品官，有綠悟道得非難。氣神和暢命能固，情慾不占身自安。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		貝闕擊開三要鎖，玉爐鍊就九天丹。這些滋味元無價，不共尋常藥一般。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		莫說山林與市塵，野雲何處不安閑。崑崙霧斂龍蟠穴，洞府風生虎嘯山。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		有志能餐金鳳髓，無功難養玉童顏。玄元至道人知悟，大樸仙鄉穩步還。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十一</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		欲傳祕密與誰論，盡是凡夫俗態存。只解恩妻並愛子，孰能固蒂更深根。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		內虧五臟精神本，外負三才道德恩。觀此人人好愚昧，不修仙界自沉坤。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十二</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		仙路瑤宮非遠深，學人不悟本來心。玄霜丹桂何曾識，劣馬顛猿不自禁。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		足躡青亮遊帝闕，身騎白鹿玩瓊林。天然法界須明了，莫逐迷徒向外尋。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十三</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		處順安閑臃腫居，不侵人事結交疏。匣中閑放七星劍，架上深藏三聖書。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		冰雪肝腸輕富貴，水雲節操傲虛無。蓬窗一枕清風足，豈羨紅塵寵辱夫。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十四</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		洗除愛欲速歸淳，認取從來自己真。莫戀宅中紅粉態，好隨方外赤城人。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		玄爐鍊就長生藥，寶藏修成不壞身。月殿星樓常自在，金容萬劫愈清新。</span><span lang="EN-US" style="font-family: New MingLiu; color: #800000"><br>
		</span><b><span style="font-family: 新細明體; color: #800000">　　</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十五</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		不居僧俗不為儒，一味閑閑樂有餘。性命已知方外了，榮華何慮分中無。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		心如朗月輝高下，身若孤雲自卷舒。放適乾坤真快樂，免教塵事把心驅。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十六</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		服卻沖虛妙藥丸，自然神彩顯童顏。輝輝靈慧如晴晝，佔佔身心似泰山。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		芝草四時常馥郁，天光萬劫永清閑。世人日用還能此，快活騰騰宇宙問。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十七</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		不著邪門外法迷，學人幾箇悟無為。剪除情慾常清掙，休苦肌膚忍凍飢。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		默默修成無漏果，綿綿產出化生兒。功成事遂辭凡世，鶴馭朝元赴聖期。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十八</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		學道切休尋外丹，精陽耗散不能還。五千育內明天理，十二時中保玉顏。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		志樂簞瓢親淡怕，性同雲鶴愛虛閑。市朝名利誰知我，坦蕩優游天地問。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其十九</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		隨綠過得不剛求，日日殷勤向內修。洞府簫韶非律呂，壺天光景不春秋。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		蟠桃金液香瓊宴，霞破霓裳賜羽流。大道豈擇貧與富，塵寰誰肯萬綠休。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		勘破年華春復秋，縱人妒我不為偉。鑿開大道長安路，尋箇知音出世流。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		純素樓臺閑賞玩，杳冥宮闕慶歸休。醞酬飲罷醺醺睡，酩酊不知人世愁。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十一</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		冰哂蠅頭蝸角名，丈夫有志悟圓成。滿襟風月酬三樂，萬頃煙霞遂一生。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		青眼錦心天上客，紅塵芳草路傍情。撒然歸去玄都日，高邁鵬飛九萬程。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十二</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		神光晃朗射蓬瀛，三島誰知別有程。深密雲房無污染，靈明覺海自澄清。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		寶花爛慢通身秀，真火薰蒸遍體行。此段功夫如到得，相邀五老看元精。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">　　</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十三</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		任他軒冕石崇財，難免羈摩役本來。薄利浮生從妄想，天機祕訣莫胡猜。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		神通至理超今古，氣結純陽蔑禍災。行滿決疣何處去，穩乘彩鳳看瑤臺。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十四</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		晦邇田蘆結白茅，大羅天界姓名抄。欲遊海上施玄寶，爭奈人問無故交。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		火棗瓊漿難出示，金鉤香餌饅垂拋。塵寰不是安人處，收拾煙霞歸鳳巢。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十五</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		操持田產望榮家，不念蒼顏兩鬢華。拔苦濟貧無粟米，懣心造惡過河沙。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		不修智慧遊仙島，故縱貪慎騁夜叉。一失人身再難遇，空中賢聖暗悲嗟。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十六</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		莫迷花酒戀浮榮，點檢身心物外行。見在生涯常潔靜，縱前機巧盡除更。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		時時緞煉丁壬甲，日日調和神氣精。休說修真無應驗，九天仙部暗添名。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十七</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		悟卻黃庭兩卷書，返觀身命妙資於。空中卓立擎天柱，壺內明安偃月爐。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		醉飲流霞眠絳闕，閑持慧炬玩靈虛。上天捷徑人皆有，不信因他識見愚。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十八</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		推延歲月懶修持，萬慮攻心業所為。陽界不能行至德，冥司受苦更何疑。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		棲遲混沌絕災禍，出入圓明無老衰。回首家山雲路坦，華胥國裹赴佳期。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其二十九</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		切勸學人休亂尋，頭頭認取妙真心。自家宮殿非為小，大地山河未是深。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		滿腹風雲成瑞象，一壺星斗化精金。崢嶸四海無知友，獨聽寥陽不鼓音。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">其三十</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		閉其地戶敞天門，鐵樹花開別有根。白雪黃芽三際會，金烏玉兔兩飛奔。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		任從愚濁人空滅，依舊清虛道固存。慈忍廣施方便法，歸來紫府報師恩。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		朗然昔日達重玄，功滿飛昇入洞天。祕語數篇誰悟得，佳名千古饅相傳。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		乘風白晝非為道，玩月青霄未是仙。了徹希夷無相理，混成一段好因綠。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">次淵明歸去來詞韻</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　歸去來兮，無何有鄉脩然歸。悟希夷而道要，免尤怨而心悲。慎片言而不出，惟駟馬而難追。掃蝸蠅之軌轍，滌今古之是非。樂鶉居而鴛食，任葛屨而麻衣。防未兆而居實，明先見而知微。天地為輪，四時運奔。步乎寥廓，潛乎妙門。敦兮若樸，湛兮或存。既飽以德，既醉以樽。動之以禮應機，悅之以道解顏。捨慈儉而焉保，非澹漠而何安。保息能固其踵，善閉不用其關。每自寬以三樂，常無欲以獨觀。挾宇宙而出入，笑蓬蒿而往還。稟姑山之風雅，向寥水之盤桓。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<font color="#800000"><span style="font-family: 新細明體">　　歸去來兮，莫隨臧穀〔絕〕</span>
		<span style="font-family: 新細明體">
		交遊。從任真而養素，故知足而勿求。歎幻嘔而妄起，得真樂而忘憂。勘破莊周蝴蝶夢，高抗志節〔</span>
		<span style="font-family: 新細明體">樂〕</span>
		<span style="font-family: 新細明體">
		田疇。採芝翠麓，釣月扁舟。獲玄珠兮象罔，遇知音兮壺丘。斷疑網於慧劍，濯塵纓於清流。達其生而若浮，了其死而若休。已矣乎。處其順兮安其時，寸陰過隙難以留。誰能清掙以成之？廉矣而不</span></font><span style="font-family: 新細明體; color: #800000">劇，信矣而不期。一點靈光自然，萬頃．雲田何籽。填支體而坐忘，感鬼神而為詩。齊萬物於一府，遊乎大方更奚疑。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">　　</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">拄杖</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　這拄杖，非塵俗，不是尋常藤翠竹。沖虛端正好新奇，應用分明無損曲。撥煙霞，敲崑谷，穿雲點破春光綠。橫拖順播顯靈威，打破虛空神鬼伏。遊山海，引鸞鴿，剔出靈芝香霧簇。斡開玉洞鳳凰枉，玲蘸醞酗醒醉目。甚枝苗，無相木，天地星辰權養育。七寶林中覺樹生，五明宮內瓊波浴。收採得，沒皮肉，般若形容難近觸。自然秀氣本圓成，放下淳風三界足。一條清瘦玉龍寒，物外神仙真眷屬。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">悟真</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　覺中覺了悟中悟，一點靈通沒遮護。放開烈焰照娑婆，法界縱橫獨顯露。這些消息至幽微，木人遙指白雲歸。此箇玄關口難說，目前薦得便忘機。不是葛藤老婆舌，端的慈悲真妙訣。一輪明月杖頭挑，一爐紅焰盛春雪。我本元修大覺仙，有綠悟得祖師禪。歸來雪曲無人應，翠竹黃花體自然。畫堂一灶沉煙細，空嘆文殊問疾意。曹溪月朗風自清，金蓮開遍衹園地。橫擔虎錫便歸來，雪閉寒山路不開。瀟灑此時誰會得，知音唯有數枝梅。自從認得長安道，不愛閑華并野草。夜深枝上子規啼，壺內樓臺春正好。到家自在樂無為，觸處頭頭顯聖儀。不是大悲千手眼，玉人拈出古摩尼。將何法寶明此物，杳杳冥冥及恍惚。眾生不識這如來，三世諸佛獅子窟。真閑真樂向誰誇，盡是鶴鷓與井蛙。一曲空琴彈罷處，青山依舊鎖煙霞。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">真空妙色</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　真空妙色非粒飾，亙古亙今人不識。一團素艷顯祥輝，萬道清光神莫測。明三界，照諸天，玲瓏精粹體新鮮。應物隨機無所住，祖師會得號金仙。常瑩靜，常皎潔，不增不臧無生滅。眾生不解這些兒，空憊外邊胡扭捏。遊山川，覓賢哲，盡是愚頑怎分。說歸來獨自舞春風，安閑一枕梅梢月。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">酒</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　我愛酒，愛真酒，不用世問花共柳。做時須要好真材，靈明都料神通手。玉壺中，和卯酉，加添水火按時候。造成美味號瓊漿，飲之萬古無衰朽。注童顏，增福壽，酩酊不知天地有。醒來獨坐太虛中，撥散迷雲看星斗。怠時作箇醉中仙，身與海山同堅久。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">色</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　我好色，好真色，時時身腹添精液。常教赤鳳抱烏龜，五明宮內同歡悅。無絃樂，八音和，風流喜殺老黃婆。夫婦團圓成九轉，功全產下玉嬰哥。好容儀，黃金相，偏愛絳銷紅錦帳。剎那長大便朝元，變化神通難可量？華胥國內享無為，逍遙自在玄歌唱。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">財</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　我貪財，戀真財，得之有益絕輸迴。石崇金谷園非貴，吾家珍寶少人猜。銀霞洞，碧雲堆，無量玉帛此中培。繡褥錦梱珠翠問，那堪鸞鳳遠亭臺。建一宅，號天台，百般花木滿庭栽。蟠桃丹桂靈芝草，長春日月四時開。驅龍虎，引風雷，五湖四海賞瓊梅。置成家計尋知友，物外神仙作往來。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">氣</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　我爭氣，號真氣，不是尋常補脾胃。昏昏默默守仲和，保養綿綿爐鼎沸。通造化，發陰陽，滋榮萬物秀芬芳。浩然一點通天地，壺內氤氳顯瑞祥。至清虛，至剛大，薰蒸法體常安泰。空中五色聚玲瓏，鍊就純陽超物外。收藏歸去赴何方，混元堂上龍華會。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">牧童</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　荷笠春風野，堆蓑向晚晴。團沙、閑取戲，擊瓦笑相迎。鬥草尋幽勝，騎牛倦步行。鬍鬆頭卓縮，飽妖肚膨脖。歌舉五七里，笛橫三兩聲。招呼來小徑，聚集撲飛贏。只解邊巡樂，焉知寵辱驚。指途同牧馬，起石效初平。睡枕嵐光翠，歸吟久照明。穿林收兔罟，掬水濯塵纓。草莽喧終日，樵歌遂一生。宣王曾曆卜，帝業復興榮。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　<b>　</b></span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">木香</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　春光將欲老，繁卉乍離披。羽客能幽植，木香正及時。瑞雲凝蓓蕾，綠葉秀囊垂。似雪還多萼，如酥卻有姿。粉囊開小檻，玉藥映疏籬。旖旎風前異，鮮明月下宜。芬芳招勝覽，點綴更無私。偏稱賢良賞，不須蜂蝶知。精神因淑景，標格壓繁枝。香氣沾人袂，清陰勝繡帷。何人憐寸晷，獨我赴佳期。奇奇奇莫比，尋常紅紫閥。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">嘆世</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　君不見，年華促，晝夜相催如轉轂。百歲匆匆彈指問，俄爾桑田變陵谷。又不見，葉辭柯，過隙人生能幾何。石火電光風裹燭，水上浮樞爭甚麼。競蠻觸，披紅綠，浮名浮利濃如粥。疲役身心早晚休，直待雲陽遭耿戮。嘮花酒，弄精神，如蚤作繭自囚身。家計置成誰受用，眼光落地一堆塵。嘆媳蛄，這朝菌，忽然生兮忽然泯。卻被春秋暗折磨，不成一事空凋損。妣蚌夢，傀儡棚，百般仗倆杖頭呈。片時線斷無消息，贏得高人笑一聲。歷周書，考唐傳，致身喪命難窮算。古代英雄竟若何，北郁山下狐狸伴。爭似我，傲煙霞，糢鄒三尺斬妖邪。籬落幽栽陶令菊，圃園閑種邵平瓜。冰雪心，松筠操，勘破黃根真可笑。蓬窗一枕囉哩吱，瓦鼎沉水常知道。此風味，豈虛言，萬疊遙山鎖翠煙。莫怪洞庭歸去晚，野雲何處不家天。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">樂睡</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　蕭閑逸志聊樂寢，時或曲肱而為枕。謝他天賜一身閑，豈羨錦堂官至品。泠然飯了自從容，萬事皆忘袖被蒙。放曠松亭在茅室，此問偃仰甜如蜜。簾前秋梢弄梧</span><span lang="EN-US" style="font-family: New MingLiu; color: #800000">‘</span><span style="font-family: 新細明體; color: #800000">桐，塌下任教嗚蟋蟀。優遊清邁邊孝先，當時晝寢競思賢。知命樂道忘貧諂，樂匝書岌消流年。大哉昔日周公夢，湮沉思慮神無用。形朽木兮混杳冥，性死灰兮忘雅頌。籐床好寐頓無愁，不聞耳畔溪清流。須臾再又昏昏默，魂遊華胥放春色。人問無限冗如麻，夠夠旦暮同迷惑。柳映亭臺冰簞涼，嫩荷泛綠點池塘。風光空變年華換，功名未遂黃糧散。長嘆希夷老逸者，三峰隱邊誰知也。古洞雲埋傲市朝，至今美譽光天下。不如聞早外雲溪，榮枯利祿奚足為。歸去來兮三徑在、相呼童稚居東籬。宰予何寵今何辱，杜戶雲房穩安宿。虛窗瑩徹月光寒，助我平生眠意足。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">固窮</span></b><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　野叟固窮吟，何人敢授傳。飯中蛛結網，釜內蟻生蜂。睡嘈能安分，胼胝奚怨天。整冠簪朽木，沽酒借榆錢。爆背聚螢火，涉津橫芥船。釆薇登遠岫，拾穗趁荒田。奎窗</span><span lang="EN-US" style="font-family: New MingLiu; color: #800000">·
		</span><span style="font-family: 新細明體; color: #800000">
		難冥邇，連蘆適自然。塵埃盈空壁，茂菽度殘年。席地眠芳草，齋心絕爨煙。老藤為虎錫，折條裊吟鞭。唯有貧三樂，殊無土一塵。外身居陋巷，洗耳近清淵。坐泣仍知此，行歌尤可憐。季倫非益友，原憲是同肩。履缺莎針補，衣零木索穿。寒泉澄古鏡，落葉寫佳篇。不得監河力，深蒙裹飯綠。錦堂忘緬想，華轄任陶甄。自得如斯病，經今猶未痊。箇人來問我，只此是終焉。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">　　</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #800000">逍遙</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">
		　　處順適逍遙，全生遠俗囂。狎鷗泳滄渚，鼓瑟會漁樵。轅軻心無恥，尊榮志不驕。收綸忘晚釣，信步興春翹。完矣豐烯給，沛然澤夢蕭。黃庭消百慮，紫芋待終朝。放逸開三徑，扶搖玩九霄。暢情橫短笛，握固返垂髻。寵賜非憑據，清閑足富饒。儘他便副墨，惟獨貫參寥。遂智浴沂水，嫌喧棄許瓢。虛壞鐲匠斫，挫銳混芻蓋。時否港知止，歲寒節不凋。九思從接揖，五柳任蕭條。伉儷或耘篠，歸休懶折腰。灌畦甘抱瓷，忘味喜聞韶。除害輕金玉，聿修光祖桃。高奔邁麒驥，奮翼笑鶴鷓。絕學遊玄壺，頌聲歌聖朝。觀鵝臨曲沼，覆鹿用枯蕉。塞兌徒居實，深根匪樞苗。解紛須侃侃，養素樂夭夭。塗隙藏深密，如愚匿懋昭。素蟬稽拘樓，樞瓦巧靈潮。齊物真何礙，封戎世可超。悲嗟蝸競角，坐看烏遷喬。但且同耕叟，焉能屈下僚。鳳笙雲外聽，春色杖頭挑。刻木鳶誰放，無絃琴自調。搏空歸去日，不必借鸞鑣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">　</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #800000">洞淵集卷之三竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>