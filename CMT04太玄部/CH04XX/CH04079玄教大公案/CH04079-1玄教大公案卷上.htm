<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:#993300">玄教大公案</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:#993300">經名：玄教大公案。元苗善時（字太素）撰，門弟子王志道編集。二卷。底本出處：《正統道藏》 太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">
		玄教大公案卷上</span></p>
		<p style="line-height: 150%; margin: 0 0cm">
		<span style="font-family:標楷體;
color:#993300">金蓮道師實菴先生苗太素舉門人誠菴王志道集</span></p>
		<p style="line-height: 150%; margin: 0 0cm">
		<span lang="EN-US" style="font-family:
標楷體;color:#993300">&nbsp;</span></p>
		<p style="line-height: 150%; margin: 0 0cm"><b>
		<span style="font-size: 16.0pt; font-family: 新細明體; color: #993300">升堂明古</span></b><span style="font-family:標楷體;color:#993300">六十四則</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第一則</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上《道德真經》云：道可道，非常道；名可名，非常名。只這兩句，掃盡三教一切有無聲色諸法，使學者於動靜語默外密密承當。故夫道也，非形非相，不色不空，物物全彰，人人本具。乃天地未始之大象，父母未生之至靈，不屬思求，非從言會。蓋遣無定體，心妙無方，乃知不可道之道，乃真常之妙道；不可名之名，即本然之強名。若執可名，即成外道，若執可道，即是異端。大眾，既不可得而名道，畢竟云何領會？誠，誠。頌曰：</span><span lang="EN-US" style="color:#993300">
		</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">強名曰道，嚼飯喂兒。言思著意，摸壁尋籬。沉空滯寂，幽入傍蹊。屈伸存想，泥法守規。舉無默坐，惺惺著迷。觀心轉物，自礙獃癡。無無自縱，放曠無知。去識內覺，帶水拖泥。機鋒敏捷，豎拂拈槌。語默敲喝，瞬目揚眉。隨情說法，即事起疑。精魄熱亂，識神弄奇。大言闊說，根本支離。以此學解名道，不悟悉墮狐狸。寧如純純朴朴，誠誠息息微微。恍惚大虛體一，生前面目巍巍。誠會不神神的義，掀翻眾妙樂希夷。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第二則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：聖人處無為之事，行不言之教。又云：為無為。又云：道常無為，而無不為。旨哉，神領意會，目擊道存。卓爾於象帝之先，超然於形骸之表，此不言之妙也。所謂無為者，非土木偶人，推之不去，呼之不來，逼之不動，塊然一物也。貴乎一點靈明，圓混混，活潑潑，無心為而為，時止時行，以輔萬物之自然。所以道：道常無為而無不為。且道為無為者誰噫？頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">不言之妙，無為之益。寂然威感，天下希及。貫徹萬理，融歸太一。一歸何所，混元&#26080;極。&#26080;極中主，生化不息。生生無生，綿綿密密。不動動中烹紫金，無為為處&#28997;瓊璧。嘻，切忌錯識。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：谷神不死，是謂玄牝。玄牝之門，是謂天地根。綿綿若存，用之不勒。此一篇盡道心妙有之玄，慧命真空之本。空而無物，虛而有靈，無象之實象，不神之元神，是謂谷神也。虛靈不昧，即谷神不死也。不昧虛靈，強名玄牝，樞機圓活，故云玄牝之門。此乃向上玄關，虛無妙竅，為天地之根本，性命之淵源，闢翕元&#28801;，升降自然，大眾撥轉玄關綿密密，詔然皇極先天天。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">谷神不昧性明圓，玄牝闔闢造化旋。獅子眼睛明朗朗，象王鼻孔息綿綿。千和萬合中綿密，一混三元體自然。心息相依無間斷，恍然父母未生前。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第四則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：恍兮惚，其中有物；惚兮恍，其中有象；窈兮冥，其中有精。只這物象是甚麼物象？咦，此三者不無不有，非陰非陽，五行不到處，七情未發時，是我本元實象，&#26080;極至真，先天祖&#28801;，浩劫元精，三者本一，一體三身，是謂清&#27972;法身，是謂妙有空身，是謂真無道身。誠能元精固，慾海枯，則清淨法身圓；真息調，業火滅，則妙有空身健；元神凝，妄心死，則真無道身著。三身一混，萬法中融，光輝宇宙，德備鴻濛。大眾，且道如何了當？</span><span style="font-family:標楷體;color:#993300">○</span><span style="font-family: 新細明體; color: #993300">此止息息，弩力努力。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">非心非性亦非仙，一體三身中混然。寂寂凝神潛至密，綿綿息浩毓重玄。慧風掃盡山頭雪，劫火燒乾海底泉。此乃極乘玄外妙，知音仁德可心傳。<span lang="EN-US"><br>
		</span>　<b>　</b></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第五則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：有物混成，先天地生，寂兮寥兮，獨立而不改，周行而不殆，可以為天下母。昔日我祖純陽帝君，語此一篇，與南巖儼禪師，同度湖南何祖師成證道果，至今三真一&#33033;，香火木絕。後禪師以此義作一頌云：有物先天地，無形本寂寥。包含萬象體，不逐四時凋。大眾，只這一物是甚麼物？師寂然良久云：不與萬法同&#20387;，所以獨立而不改；大圓通無斷滅，所以周行而不殆；得此道者，能化化而不化，能生生而不生，故可為天下母。母，道也。咦，誠、誠、誠。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">誠誠誠極默中中，一顆玄珠輝太空。寂寂周通無眹跡，寥寥獨立不雷同。先天天表凝元&#28801;，無極極中振祖風。體用大機明徹了，生生化化妙無窮。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第六則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：載營魄抱一能無離，專&#28801;致柔如嬰兒，滌除玄覽能無疵，明白四達能無知，天門開闔能無雌，愛民治國能無為。此一篇盡明心心明之妙，見性性養之微，養浩工夫，金丹妙用，悉備此章。如抱一專&#28801;，乃純然無間也。滌除玄覽，瑩徹天心也。能無疵心，清淨光明也。明白四達，見性而無礙也。能無知，含光厚養也，天門開闔，真息綿綿而無間也。身為國，&#28801;為民，&#28801;順身安，為而無為也。誠了此章，金丹之道畢矣。其或未然，審予後頌。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">陰魄營營擾，陽魂不得安。抱一調元&#28801;，徹通玄上關。心天純瑩玉，性月印寒潭。赤子金元體，嬰兒復粹顏。君享安國樂，民無人我山。魂清魄靈聖，大智樂閑閑。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第七則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　太上云：三十輻共一轂，當其無，有車之用。云此一章，教人即物明本，忘幻全真。轂因輻而成輪，車因輸而成用。當初本無，以其斷木成器，故假名曰車，成車之用。譬我一身，上至泥丸，下至湧泉，內則五臟，外則四肢，假合幻形。當初本無，以其有此幻形，強名曰人，成人之用。形而上者曰道，形而下者曰器。故有形者以無為便利，中無形者以有為運用，器與室同一義。且道只今無形中主，如何了悟？聳。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">輻來輳轂車成用，念復歸中道大通。車運器成誰著力，只今誰是主人公。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第八則</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上云：致虛極，守靜篤。萬物並作，吾以觀其復。此一章明入室大定，復命歸根，真空實際，切切真功。空諸幻有，不染一塵曰虛。萬法紛紜，此心不撓曰靜。工夫致極，六&#33033;俱澄，一真寂朗，復其本然。到這裹通身是口，難措一言。我若露泄，汝等工夫忽至此，必然罵我饒舌。我不說破，又恐汝等到此著邪。所謂不知常，妄作凶也。畢竟云何？頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">虛之又虛，靜之又靜。身心兩忘，氣融神定。一片玉虛，天心光瑩。復未生前，誰凡誰聖。非真非仙，非心非性。本無可言，亦非可證。寂然誠誠，中中密印。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第九則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　太上云：視之不見名曰夷，聽之不聞名曰希，傳之不得名曰微，此三者不可致詰。真空無象，視之不見；大音希聲，聽之不聞。此妙也，如雲出岫，若月印潭，難為摸索，傳之不得，既非耳目所及，拿捉不住，又不可得而言。問畢竟如何？嘻，此道也，昭彰在上而不明皦，潛密在下而不昏昧。所以仰之彌高，放之彌滿六合；鑽之彌堅，收斂全無眹跡。迎之莫見其首，隨之莫見其後，輝今耀古，莫始莫終。且道只今是誰主、是誰御道來？</span><span style="font-family:標楷體;color:#993300">○</span><span style="font-family: 新細明體; color: #993300">頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">無形無影寂無聲，耀古輝今號赤文。妙有有如潭底月，真無無若嶺頭雲。遇緣常默靈光照，對鏡休生業火焚。和會三元歸一極，主人終日醉醺醺。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　太上云：善行無轍跡，善言無瑕謫，善計不用籌策，善閉無關槍而不可開，善結無繩約而不可解。可謂鬼神莫測，方士莫知，乃知聖人大機大用，無門可入，不可度思，皆自然而然，無可不可。南華老仙言：聖人終日行，未嘗行；終日言，未嘗言。故未嘗不行，行必在道；未嘗不言，言必中節。發無不中，何必籌策；無為而成，何必繩約。故聖人之道，一以貫之，自然均齊方正；美利天下，自然條當寬弘。故能常善救人、常善救物，作之君、作之師，不自愛貴、不自矜伐。雖大智慧，同大愚人。嗟乎，我輩行不遵道，言不中理，甚至于思慮計較，密察關防，賣弄精魂，好為師範，自是自見，自禍自殃，去道遠矣。若不直下悔過自新，果行育德，則安能承襲太上真明，光暉天下，利益群生。其或未然，聽予頌曰：</span><span lang="EN-US" style="font-family:&quot;New MingLiu&quot;;color:#993300"><br>
		&nbsp; </span><span style="font-family:標楷體;
color:#993300">行滿天下無怨惡，言滿天下無亡過。倒&#25658;慧劍倚長空，萬法來前迎刃破。行時行之坐時坐，飢則養兮睡不臥。中中默默襲明公，就裹壺天如許大。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十一則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：道常無名，朴雖小，天下不敢臣。心本無跡，道常無名，朴雖至小若微塵，神用無方，含造化端，居萬象之先，所以天下不敢臣也。故得此道者，頓超物表，性象太空，周流六虛，動靜無礙。是以道之在天下，猶川谷之於江海，氾兮其可左右，微兮其可色聲，瞻之在前，忽焉在後。雖然如是，誠能萬緣頓息，一念歸中，方知道元來自有，不必他來。大眾還會否？頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">心即道兮道即心，不勞思想別追尋。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　利名雪化靈臺瑩，恩愛冰消慧海深。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　風捲塵清金虎伏，雲收霧散玉龍吟。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　天清皎日光圓朗，萬籟寂嗚息大音。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十二則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　太上云：反者道之動，弱者道之用。原夫念有偏倚，則以正反之；心有妄想，則以覺反之。正覺然妙，亦是道之動也。聖人心若太虛，清淨自然，無一毫偏妄點染，體乎中道，其正也、覺也，何用修為？故曰：絕學無憂，清淨為天下正，履謙處順，和同柔弱，禮也，亦道之用也。故天下萬物因生而有，無生則無有矣。大眾，正以反邪，覺以照妄，猶是道之動，道之用。若自尊自是，不反不弱，則道之喪矣。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">天下本無事，人心自熱忙。雨收山色翠，雲散月圓光。體道神清泰，安常德義香。誠中狂作聖，偏妄聖為狂。本性無欺昧，不必更參詳。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十三則</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上云：不出戶，知天下；不窺牖，見天道。其出彌遠，其知彌少。是以聖人不行而至，不見而名，無為而成。夫天下猶一身，天道即本心。心虛明，則天理昭彰。身中正，則天下安靜。乃知道在自身，向外求則遠矣。明在本心，向外觀則昧矣。故聖人反身而誠便到家，反照隱密則明德著，不動而變則不理當。大眾，多少省力，又不費心，還委悉否？休，休。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">不涉程途便到家，何須著境苦枝植。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　旻天清肅家家月，春日和融處處花。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　氣泰款斟王母酒，心清奚用趙州茶。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　安閑自在全無事，何又喃喃書五車。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十四則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　太上云：上士聞道，勤而行之；中士聞道，若存若亡；下士聞道，大笑之。不笑不足以為道，故建言有之。夫上士元本清高，根基純厚，所以一撥便轉，八達六通，自然移掇不得，天地莫遷，輕輕快快，綿綿密密，精進力行，終始無昧。中人則業識牽纏，利名縈絆，未免半疑半信，若存若亡。小人驕矜濁富，誇恃虛名，專尚浮華，憎嫌純朴，故聞聖人之道，則大笑之。若使小人聞道而不笑，則不足以為至道。故小人建設巧言，笑侮有之，不足為怪。夫何故？達道了明之士，頓忘形體，若昏昧之人；事物無心，若退惰之人。卑下混同，類族平等，大體潔白，外若污辱，廣德充滿，常若不足，建立陰德，密切若偷，質朴真純，茫然若渝。若大方無際，大器緩成，況大音希聲，大象無形，視聽不得，道隱無名，摸索不著，清虛寂寞，與彼相反。已上皆下人可笑。惟在道高明，包容含恕，善假方便，委順曲化，故曰善貸且成。大&#34886;，修行人三千功，八百行，盡備此章，勉旃勉旃。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">物物中含太極真，奈人暴棄自蒙昏。<span lang="EN-US"><br>
		</span>　下愚執僻心茅塞，上士虛中性玉純。<span lang="EN-US"><br>
		</span>　識性空無名本性，凡人了達即真人。<span lang="EN-US"><br>
		</span>　回光直入玄元境，庶免區區再轉輪。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十五則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　太上云：生之徒十有三，死之徒</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		十有三，人之生，動之死地亦十有三。夫何故？以其生生之厚。夫聖人不有去來，了無生死，是以太虛一體，動靜不居。嗟夫，一切人此心無主，忽起忽滅，出機入機，無有了期。夫何故？以</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		其生生之厚。欲養生之富厚，則貪婪者衣食常不足，富貴者利名常不足。以其心常不足，故縱六欲七情，三尸六賊，用心役力，巧智其神，致使心火上炎，精水下濕，水火相違，以致病患苦楚，至死未休。惟達道者，明悟虛幻情緣業識，故反情復性，虛心體道，自然火不上炎，水不下漏，水火既濟，神&#28801;密融，果證無生，故無死地。乃知人之生，動之死地，皆由水火既未，神&#28801;合離，故亦十有三也。火數七，水數六，合十三也。此章多解不一，各執自見，著相支離。或言九竅四關，十分有三分生，七分死；或以月之虧盈，然合成數。於切己進修，全無干涉。惟祖師玉蟾真人言七情六欲，先師言水火既未，最為切當。上下文理順貫，便得受用。若情欲不息，水火不濟，則中無定主，安能出得虎兕甲兵之驚懼？以其神&#28801;一融，自然物我兩忘。大眾，明徹此章端的大義，力行將去，不必問生死事大已已。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">人之生死藉陰陽，超出陰陽自反常。<span lang="EN-US"><br>
		</span>　水火混融忘死地，&#28801;神密固衛生方。<span lang="EN-US"><br>
		</span>　人牛俱泯性圓朗，鷗我無情機兩忘。<span lang="EN-US"><br>
		</span>　假象指賢歸故里，休迷相數弄文章。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十六則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：道生之，德畜之，物形之，勢成之。萬物莫不尊道而貴德。道之尊，德之貴，夫莫之爵而常自然。夫大道生生不窮，玄德畜養平等，物隨氣而賦形，勢因時而成就。是以萬物莫不尊道為本，貴德為元。故道之尊高，長於上古而不先；德之最貴，成於萬物而不先。故體道之士，天下莫敢臣，侯王莫能友，常樂自然。昔帝堯讓位許由先生，辭而避之；帝舜讓位善卷先生，避之而入山。又如莊子休於子陵，辭黃金百鎰，不受相位。古今達道志士，有至于三詔不赴者甚多，可謂道之尊，德之貴，而莫之爵。今之我輩，未造實理，不有真功，未知道妙深奧，玄理幽微，恃自井量管見，扇惑愚俗，彰揚口鼓，要譽利名，不羞之甚。上忝仙聖道風，下緣市塵俗氣，似此違避太上慈訓，胡不寒心。速改速改。大眾，爾等欲知之而速改乎，欲奮志而力行乎？嘻，老拙更為饒舌。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">極品簪纓世慕之，道人看破笑嘻嘻。<span lang="EN-US"><br>
		</span>　漚生漚滅莫多事，花謝花開能幾時。<span lang="EN-US"><br>
		</span>　素履自然寧意馬，實頤寧肯舍靈龜。<span lang="EN-US"><br>
		</span>　優游不事王侯志，何慍人輕與不知。</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十七則</span><span lang="EN-US" style="font-family:&quot;New MingLiu&quot;;
color:#993300"><br>
		</span></b><span style="font-family: 新細明體; color: #993300">
		　　太上云：含德之厚，比如赤子。夫含養德性，純純朴朴，則比如赤子也。赤子如初生嬰兒也。未三月時，元&#28801;純粹，元神寂冥，不知動靜聲色，兩手握固，百骸柔軟，一團和氣，純純全全。所以終日號哭，而咽嗌不破嘎，毒虫猛獸亦無螫傷。蓋與物無心，物亦無傷也。太上以此喻修真之士，心切切矣。我輩欲反本還源，歸根復命，以此為則，不亦簡妙乎。今心無所主，性不安閑，安得元神凝寂，元氣沖虛，而比如赤子乎。大眾，執柯以伐柯，其則不遠。咦，休休息息，綿綿若存去。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">含養工夫妙，中中密密綿。嬰兒心溟涬，赤子性純全。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">今古誰消息，死生孰變遷。太虛中大象，玄外更無玄。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十八則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：為無為，事無事，味無味。大眾，此三句妙理，如自家了徹，則一真洞徹，萬行畢備。其或未然，老拙借口與汝等裝點。如我輩省悟得，世間一切事物，俱是虛幻空華，此心厭倦，常慕幽靜處，諸緣頓捨。似古廟香鑪，冷灰灰地，默默然一切人事，來如土水偶人相似，判然不惹，是則故是，然則未然，實非聖人真清淨之妙。夫何故？聖人之心，若懸寶鏡在堂，物來則照，物去則空，隨機應變，活潑潑、圓混混、虛豁豁、明皎皎，因其利而利之，以輔萬物之自然。無可不可，乃為而無為也。圓通萬變，無所往而不在乎道。如王秉劍，萬法來前，迎刃而解，乃事無事也。咀玩道德，精妙入神，含養元&#28801;沖和，如飲玉液瓊漿，乃味無味也。大眾，汝等欲知之乎，欲力行之乎？噫。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">萬里無雲障，碧天日正中。圓明暉宇宙，光朗曜虛空。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">照物無私照，通幽徹大通。我心無點染，何事不圓融。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">方便和人事，隨機闡祖風。<span lang="EN-US"><br>
		</span></span><span style="font-family: 新細明體; color: #993300">　<b>　</b></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第十九則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　太上云：千里之行，始於足下。只這一步，向何處起腳。大眾會麼？師寂然良久，空中畫一畫，云：夫大道驀直坦平，寬闊無涯，十極八方，六通四達，綽然無礙。南華老仙云：終日行而未嘗行。多少省力，全無眹跡。誠向這裹會得，回轉頭來，力行將去，忽然踏著故鄉，縱前許多熟境路頭，盡淨都忘。所謂頓超物表，遊&#21647;仙鄉，逍遙真樂，豈不美哉？</span><span style="font-family:標楷體;color:#993300">○</span><span style="font-family: 新細明體; color: #993300">看頌曰：</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">舉步不在腳，也是涉途程。不行行至妙，無處不寬平。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">心路誠虛絕，天衢道大亨。踏翻玄妙竅，慶快樂無生。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第二十則</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上云：我有三寶，持而守之。一曰慈，二曰儉，三曰不敢為天下先。夫寬居仁行，濟人利物，憫惠一切，謂之慈。慈所以養乎天性也。素分安常，省心節事，謹言慎行，誠一&#26080;妄，謂之儉。儉所以養乎道心也。虛以受人，謙以自牧，柔和卑下，遜讓持後，謂之不先。不先所以養乎孔德也。大眾，誠能慈，無敵於天下，故曰勇；誠能儉，真樂有餘，故曰廣；誠能不先，謙尊而光，卑而不可踰，故能成其器長。道人家若不慈、不儉、不謙，不惟亡道，凶禍隨之矣。可不戒慎，以保永終之元吉乎？師下座，端誠拜禮大眾，而說頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">富貴謙為本，尊高下作基。謙謙君子吉，行行惹人非。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">克己心無昧，恕人心不欺。息心無可欲，和順樂希夷。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第二十－則</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上云：言有宗，事有君。夫惟無知，是以不我知。知我者希，則我者貴，是以聖人披褐懷玉。故志士樂道而忘賤，安德而忘貧，外雖狼藉，內懷至寶。故聖人本體圓明，則大用美利無窮，是以言言中節，事事公當。蓋言未發時，中有宗本，事未萌時，中有君主。夫惟無知此妙之人，言多不善，事多偏倚，乃不知我道大體妙用寂然，中主應化無方之故。然知此道者希有，誠能反觀本主，卓然存乎中，則言也、事也，無不條當，無所往而不利。作之君、作之師，天人敬仰，豈不超絕。故曰則我者貴矣。大眾，且道只今言默作為，是誰主使？</span><span style="font-family:標楷體;color:#993300">○</span><span style="font-family: 新細明體; color: #993300">頌曰：</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family:標楷體;color:#993300">
		　七情未發妙，六慾不生時。寂寂誠忘我，中中的是誰。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">言言說奚說，事事為無為。美玉藏中蘊，神珠光自輝。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">嘻，明明拈出家中寶，無奈人迷不我知。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第二十二則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：知不知，上；不知知，病。夫惟病病，是以不病。聖人不病，以其病病，是以不病。前經云：雖智大迷，是謂要妙。故達道之士，若拙若</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		愚，若昏若訥，洞徹本元，含光寂照，自昭明德，光而不耀。故曰知不知上也。今之我輩，未悟為悟，未明為明，螢光井量，自為了達，強辭口鼓，賣弄精魂，此乃不知強知之節病也。聖人秉氣純厚，德性朴真，八達六通，常若無知，三才一貫，常如不及。以其中虛安靜，恬退柔和，並無昧己自欺，好勝爭能，自見自是，許多節病。故曰：聖人不病，以其病病，是以不病。大眾，誠能頓覺自己昧心，強知自是之節病，克己改過，自然明德日新，樂天無窮矣。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">百拙無能懶散人，騰騰兀兀樂天真。人前默訥全無用，就裹含容席上珍。<span lang="EN-US"><br>
		</span>　性若良金無雜偽，心如美玉絕瑕垠。休誇口鼓機鋒敏，免爾勞叨墮法塵。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: #993300">第二十三則</span><span lang="EN-US" style="color:
#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">太上云：聖人不積，既以為人己愈有，既以與人己愈多。原夫天地乃無心聖人，聖人乃有心天地。天道運而無所積，故生生化化，美利天下而無害。聖人虛而無所積，故純純全全，道濟天下而不爭。所以厚養人民，於己愈有；博施濟眾，於己愈多。可謂法海寬弘，而無盡藏。大眾，只這利而無害，為而不爭的道妙常存，日用天地大生之德，聖人大化之仁盡在己矣。伏惟珍重。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">至道玄虛妙莫評，樞機造化主生成。乾坤健順生生化，賢聖誠純化化生。<span lang="EN-US"><br>
		</span></span><span style="font-family: 新細明體; color: #993300">　</span><span style="font-family:標楷體;color:#993300">舜禹體天奚有害，羲堯心道了無爭。物豐時序人安泰，天下淳風樂太平。<span lang="EN-US"><br>
		<br>
　</span></span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: #993300">第二十四則</span><span lang="EN-US" style="font-family:&quot;New MingLiu&quot;;color:#993300"><br>
		</span></b><span style="font-family: 新細明體; color: #993300">
		　　《文始妙道真經》曰：一情冥為聖人，一情善為賢人，一情惡為小人。大眾，一情善惡即不說，且道一情冥時如何領會？嘻；若就此處直下承當，則天心朗朗，成性存存。其或未然，聽予煩曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">善惡雖然是二途，道人不若悉捐除。七情冥息忽忘我，一道圓光曜太虛。<span lang="EN-US"><br>
		<br>
　</span></span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: #993300">第二十五則</span></b><span lang="EN-US" style="font-family:
&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《文始真經》云：魚欲異群魚，捨水躍岸即死；虎欲異群虎，捨山入市即擒。聖人不異眾人，時務不能拘耳。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		乃知古者達道隱士，明白四達，默默昏昏，故若愚若拙，和光混世，所以方士莫能知；時行時止，應感隨宜，所以鬼神莫能測。是以時務不能拘耳，得大自在。今之我輩，恃斗筲之量，彰螢火之光，好為人師，做模作樣，矜誇自是，要譽沽名，殊不知反招魔障，以致災殃。大眾，聖人設喻魚躍岸、虎入市，以致喪身失命，戒之深矣。以此為龜鑑，都不如安貧養道，素分樂天，久久自然有無量快樂，作箇本分道人，豈不異哉。煩曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">弄巧翻成拙，彰明莫若愚。侍才招奏剝，本分得中孚。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">索隱令人謗，要名不自如。安常能省事，長泰樂無餘。<span lang="EN-US"><br>
		<br>
　</span></span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family:新細明體;color:#993300">第二十六則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《文始真經》云：聖人多斂萬有於一息，無有一物可役吾之明徹。散一息於萬有，無有一物可間吾之云為。大矣哉。夫人之一點虛靈，大體大用，在乎一息之間。故放開則充塞乾坤，綽然無礙；收斂則潛歸黍粒，全無朕跡。靈靈無昧，體用全彰，事莫能遷，物莫能問。大眾，誠能於此明悟了達，則語默動靜得大自在。且道只今如何體審息息？頌曰：</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">惚焉天地表，恍爾黍珠中。獨立一毫上，昭然體太空。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">迎之不見首，隨之不見綜。倏爾忽相遇，非彼亦非儂。</span><span lang="EN-US" style="font-family:&quot;New MingLiu&quot;;color:#993300"><br>
		<br>
　</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: #993300">第二十七則</span></b><span lang="EN-US" style="font-family:
&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《文始真經》云：聖人以有言、有為、有思，所以同乎人；以未嘗言、未嘗為、未嘗思，所以異乎人。南華老仙云：終日言而盡道，言言皆道；終日言而盡物，言言皆物。道物之極，非言非默。以此推二祖師士一以，意是一耶，是二耶？大眾，誠能於此通徹，則言也默也、為也息也，悉自然而然，無可不可。其或未然，反照去。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family:標楷體;color:#993300">
		堂前懸寶鑑，圓朗絕纖塵。照者從其照，人觀亦聽人。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">妍醜都自見，此鏡了無心。目觀耳聽得，方許爾知音。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第二十八則</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《文始真經》云：聖人道雖虎變，事則鱉行，道雖絲紛，事則碁布。又道雲之捲舒，禽之飛翔，皆在虛空中，所以變化不窮。聖人之道亦然。乃知聖人條當天下，寂然神化，文彩全彰，應變隨機，均齊弘道。夫何故？聖人大體玉虛，純然無礙，所以任其所化。雲龍禽翔，風雷雨霧，變化不常，大虛未嘗變遷。大眾，今我輩常常沉滯聲色，迷惑有無，著物肆情，強能多事，所以云為失措，動止有妨，安得本性大虛，綽然自在。噫，若之何，各自理會。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">威風&#20955;肅，鬼神莫測。和氣雍容，美利萬物。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">為而無為，欲其不欲。飄然無礙，不疾而速。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第二十九則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　《文始真經》云：蜣蜋轉丸，丸成而精思之，而有蚊白者存丸中，俄去殼而蟬。彼蛻不思，彼蚊蝡白？乃知玉不琢則不成器，天不寒則不結冰。大&#34886;，我輩實非天生聖人，欲學聖人之道，須假修習。真真實實，純純朴朴，切切下工夫始得。眼下胡枝撐，口鼓胡擺撥，濟箇甚事？聖人以蜣蜋轉丸，精思志一，虛白中輝，蛻殼而蟬。物類尚然用工而成，我輩豈不爾思。所以道：修及無修，是為真修；學至無學，方名絕學。今塊然一物，蠢爾無知，云不必下工夫，絕學無憂。正所謂隔靴爬痒，枝撐擺撥，久久都無結果。可不勉之。老拙自覺饒舌，伏惟珍重。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">一聞頓徹妙玄玄，福慧根深風善緣。性命雙融圓太極，形神俱妙體先天。<span lang="EN-US"><br>
		</span>　達摩九載玉心瑩，文祖六年金志堅。今古上仙超越者，皆由功德得成仙。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　《文始真經》云：&#34886;人以魄攝魂者，金有餘則木不足也。聖人以魂運魄者，木有餘而金不足也。故木喻魂喻性，金喻魄喻情。常人隨情逐妄，故情有餘而性不足也。聖人攝情歸性，故性有餘而情不足也。故修真之士，淵情泯識，則本性圓明而無欠餘；死魄安魂，則慧命堅固而無滲漏。性情混然，則金木無間矣。雖然，喜怒哀樂愛惡慾，皆情也。寂湛圓明，性也。性一而情七，彼&#34886;我寡，所以常被業力勝吾道力。大&#34886;，且道如何勝得這七箇</span><span lang="EN-US" style="color:#993300"><br>
		</span><span style="font-family: 新細明體; color: #993300">畜生？嘻，別人難著力。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">七箇大魔鬼，常害主人公。主人無志力，營魄騁英雄。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">慧劍誅白虎，靈宮臥玉龍。太平無箇事，鼓腹樂玄風。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十一則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　《文始真經》云：人之計生死者，或曰死已有，或曰死已無，或曰死已不有不無；或曰當喜者，或曰當懼者，或曰當任者，或曰當超者，愈變情識。大&#34886;，今之修行人，皆言為生死事大，以此經義推之，都是空頭煩惱。有無無有，喜懼任超，愈變情識，殊不知我本無生，孰云為死。予嘗謂死生乃晝夜之常，則要心無遷易；去來乃動靜之變，則要性無昧昏。故南華老仙云：死生亦大矣，無以動其心。雖然如是，也要只今分曉，方為了事人。夫何故？誠能日用間，逆順不能遷，則夜間夢寢不能昧，夢覺既如一，死生了無礙。其或未然，且請究竟。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">我本無來去，誰云有死生。日月常出沒，太虛何暗明。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">逆順心無染，夢境自然清。無生真樂妙，歷劫慶昇平。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十二則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　《文始真經》</span><span style="font-family:&quot;New MingLiu&quot;;color:#993300">
		</span><span style="font-family: 新細明體; color: #993300">
		云：意有變，心無變。意有覺，心無覺。惟一我心，則意者塵往來爾，事者倏起滅爾，吾心有大常者存。故心喻火也，意喻土也。火生土，猶心生意也。無心則無意，無意則無情，是以情生而意覺，舉意而心照也。大&#34886;，日用間以此照覺，則情識俱空，事物兩忘，應用隨機，忽起忽滅，皆浮浮然。夫何故？吾心有大常主宰存焉。還會否？咦，頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">雲去雲來山靜止，潮生潮退海澄平。潮雲無意時來往，山海無心日翠清。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十三則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《文始真經》云：有人問於我曰：爾何族何氏，何名何字，何衣何食，何友何僕，何琴何書，何古何今？我時默然不對一字。或人叩之不已，我不得已而應之曰：尚自不見我，將何為我所。予嘗見朱文公語錄云：禪自道家起，釋氏於道家經典抽出，翻頭換面，</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		做寶藏賣弄。予始疑之，思道家安有禪。及熟玩此經，及《南華》等經，方知文公不虛說矣，信乎。馮尊師云：鳩摩羅什未生，已有南華、列子。文始真人設此幾問，云：不對一字。大&#34886;，是否誠能於此悟的切當，忽然省得真仙微妙，已對了也。其或未然，且向尚自不見我，將何為我所參詳去。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　有人問於我，將何為我所。直面定心拳，教伊無處趓。無處趓，無處趓。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十四則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《文始真經》云：譬如大海能變化億萬蛟魚，水一而已。我之與物，蓊然蔚然在大化中，性一而已。知夫性一者，無人無我，無死無生。夫三才萬類，皆自太極中變而有自，各賦形以來，物物具一太極，存一天理，在大化中生化化生而無窮。況心流精&#34926;，事風物浪，無時定止。所以自古至今，翻形換殼，不得超脫。大&#34886;，誠能悟此虛幻空華，忘物省事，反情息心，自然一性圓明，不與萬法混。這箇主人公，超然自在，倒大來輕輕快快，又何人我死生之疑礙乎。珍重珍重。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">魚龍變化皆同水，人我生成總一心。同異異同忘彼此，黃金同土土同金。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">噫，純然一性太空體，寂寂明明絕古今。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十五則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《文始真經》云：均一物也，&#34886;人或其名，見物不見道；賢人析其理，見道不見物；聖人合其天，不見道不見物。一道皆道，不執之即道，執之即物。《周易》孔聖《繫辭》云：形而上者謂之道，形而下者謂之器。器亦物也。故君子體物而不遺，旨哉。釋氏云：人能轉物，即同如來。以此章妙推之，費力不少。夫何故？物自物，我自我，何必轉，何必去。是以聖人純一不雜，體合乾坤，自然物我兩忘，道心不二。大&#34886;，誠能如此見徹，同物我，全天理，這箇主人公，活潑潑、圓混混，綽然無礙，無可不可，體妙象先，頓超物表，真樂無窮，又何固執意我矣。珍重珍重。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">滯有到頭成幻妄，執無畢竟墮頑空。　有無不立心超絕，不明通處亦明通。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">第三十六則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《文始真經》云：天地萬物，無有一物是吾之物。物非我物，不得不應；我非我我，不得不養。雖應物未嘗有物，雖養我未嘗有我。勿曰外物，然後外我；勿曰外形，然後外心。道一而已，不可序進。大哉，聖人之言歟。物來則應，應之以誠；物去則空，寂然無著，所謂不即不離也。夏葛冬裘，飢餐渴飲，安分隨宜，時行時止，皆平常本分事也。可用則用，可休便休，隨時消息，輔合自然，又不用心，亦不費力。所謂事于無事，為而無為，多少輕快。又何外物、外形、外心之分別？大&#34886;，應物忘物，養我忘我，自然一了百當，本性超然。故曰：道一而已，不可序進。頌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">對境如無境，同塵絕點塵。我人俱不礙，大地法王身。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span><span style="font-family:標楷體;color:#993300">一徹萬融無箇事，乾坤內外總吾身。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
&quot;New MingLiu&quot;;color:#993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#993300">玄教大公案卷上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
