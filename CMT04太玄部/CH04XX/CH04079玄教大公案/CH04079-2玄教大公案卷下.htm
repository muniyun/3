<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:#993300">玄教大公案</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:#993300">經名：玄教大公案。元苗善時（字太素）撰，門弟子王志道編集。二卷。底本出處：《正統道藏》 太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		玄教大公案卷下</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">金蓮道師實菴先生苗太素舉</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">門人誠菴王志道集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第三十七則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《文始真經》云：不可非世是己，不可卑人尊己，不可輕忽道己，不可訕謗德己，不可鄙猥才己。夫非世人而是己，自是也。小看人而尊己，自高也。輕忽人而重己，自尊也。以毀謗人而德己，自能也。以人鄙愚猥瑣而才己，自矜也。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　大&#34886;，已上五事，文始真人力救我輩學人節病，當直下明悟反照，如或有一，速當悔改，做箇好道人。若撥無因果，昧己不改，從此五事生五般毒氣，將來自禍自患。必然自是不改，積生凶惡之氣；自高不改，積生強豪之氣；自慢不改，積生驕欺之氣；自能不改，積生慍怒之氣；自矜不改，積生矯傲之氣。如是之氣，皆係&#31104;賦輕薄血氣之性，俗風染污習氣之性使然。既有此五毒，則生嗔恨煩惱、&#28798;厄苦楚，自為障魔，德行俱喪。至本然真性，煙霧昏昧如此矣，尚言明心見性，硬誇玄妙禪機，正所謂掩耳偷鈴。嘻，慎之慎之。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">貧者生來太蠢癡，無聞無見更無知。人間鄙拙無如我，豈我人前弄爪蹄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第三十八則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《文始真經》云：昔之論道者，或曰凝寂，或曰邃探，或曰澄徹，或曰空同，或曰晦冥，慎勿遇此而生怖退。天下至理，竟非言意，苟知非言非意，在彼微言妙意之上，乃契吾說。大&#34886;，此一章痛鍼我輩，執著言辭以為玄妙，墜於一邊，不能圓混大同。誠悟不可言之精妙，直超最上方，契合《文始真經》實理，當在語言之外承當。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">凝寂為頑靜，邃深屬幻陰。空同何實際，澄徹入昏沉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">冥晦幽無照，微言墮法塵。一齊無礙了，慶快樂天心。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第三十九則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《沖虛經》云：有人憂天地壞。真人解之曰：彼一也，此一也。故我生不知死，死不知生，來不知去，去不知來，壞與不壞，吾何容心哉。又云：精神入其門，骨骸反其根，我尚何存。大&#34886;，死生猶晝夜，去來若冬春。故聖人明達此妙，生死去來，心一太虛，都忘所知，自然而然，此身亦天地。故云彼此一也。乃知精神反本，幻化歸空，一真同乎今日，超然巍獨，何必更問我尚何存。諸公若各向此了得，只今便請如此，休待末後再去商量。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">幻化有形終有壞，真元無象故常存。只今一切了無礙，超然三界獨稱尊。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《沖虛經》云：魯君聞亢倉子深得太上之道，能以耳視而目聽，使上卿厚禮聘至。魯君卑辭請問。亢倉子曰：傳之者妄矣，我能視聽不用耳目，不能易耳目之用。魯君曰：此增易矣，其道奈何，寡人終願聞之。亢倉子曰：我能體合於心，心合於&#28801;，&#28801;合於神，神合於無，其有介然之有，惟然之音，雖遠在八荒之外，近在眉睫之間，來干我者，我必知之。乃不知是我七孔四肢之所覺，心腹六臟之所知，其自知而已矣。魯君大悅，以告孔子。孔子笑而不答。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　大&#34886;，忘我造玄，虛心體道，則身心圓混，神&#28801;妙融，是以一性太虛，六根互用。大哉真人，圓證若此。惜乎魯君，雖樂然敬愛之，被貴榮聲色迷昧，不能了悟，以告宣尼。且道何故宣尼不答？&#21445;頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">三元沖妙歸無極，一性圓輝體太空。誠會六根源一混，不圓通處亦圓通。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十一則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　列仙《沖虛經》云：龍叔有十般病，求文摯醫。文摯問其病證，龍叔曰：吾鄉譽不以為榮，國毀不以為辱，得而不喜，失而不憂，視生如死，視富如貧，視人如己，視己如人，處家如旅舍，吾鄉如他國。凡此眾疾，爵賞不能勸，刑罰不能威，盛衰利害不能易，衰樂不能移，此奚疾也？文摯向明視之，曰：嘻，子方寸虛矣，幾聖人也。子心六孔流通，而一孔不達，今子以聖智為疾，非吾淺術所能也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　大眾，龍叔之病，榮辱得失，死生貧富，人我視之一笑，故為病也。所以證聖智圓通，六通無礙，自然而然矣。夫何故復云一孔不達？請諸公默默中&#21445;，如參得這一孔通達，則無漏矣。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">龍叔十般病，達人當悟證。六通無礙遮，識性空天性。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">向上竅豁開，一真融慧命。性命了圓成，玉質金堅瑩。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十二則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《沖虛經》云：無所由而常生者，道也。由生而生，雖終而不忘，常也。故無用而生謂之道，用道得終謂之常；無所用而死者謂之道，用道得死者謂之常。大&#34886;，此一篇發明大道體常，無斷滅相也。所謂無所由而常，乃無所從來，不知生為生，乃道也。生而無生，身雖死而本性不亡，乃常也。故無用而生謂之道，體道得終謂之常。以此明悟真常妙道，體乎自然，何必憂乎無常。頌曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">日月有明暗，大虛無暗明。性本太虛體，生滅奚變更。噫，任他桑海變，一點湛然清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十三則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　南華老仙云：明於天，通於聖，六通四達，云昧然無不靜者矣。聖人之靜也，非曰龍也，善故靜也。萬物無足以撓心者，故靜也。水靜，猶明燭鬚眉，平中准，大匠取法焉。水靜獨明，而況聖人精神之心乎。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　大&#34886;，此一章專言一箇靜字。學人常常多被逆順境遷，事物障礙，不能耐煩，欲尋箇幽靜處休歇去。殊不知又添箇尋靜的念頭，到那幽僻處，又有許多勞攘，可憐哉。南華老仙以一善字，發明真靜明妙工夫的切。所謂善者，非曰善惡之善，乃聖人之良能也。聖人之心，虛明空廓，清靜圓輝，如懸寶鑑，物來則照，物去則空，無有色相好醜，一心澄徹，萬里昭然，豈不簡妙。故以水靜猶能清平燭物，況人之一點靈空明乎。誠能于此透徹，事休擾擾，心絕營營，做箇清閑道人，多少輕快也。頌曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">動靜不居，去來無礙。四威儀中，得大自在。為其無為，利而不害。一點虛</span><font color="#800000"><span style="font-family: 標楷體">空，大周沙界。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><b><span style="font-family: 新細明體">第四十四則</span><span lang="EN-US"><br>
		</span><span style="font-family: 新細明體">　　</span></b><span style="font-family: 新細明體">南華老仙《齊物篇》首，以二子答問三籟。始言人籟地籟之不齊，便是孟子云物之不齊，物之情也；末言天籟，云吹萬不同，而使其自已，謂&#34886;竅怒息，萬籟澄虛，時是誰耶。前言情，後言理，理一分殊，賓主自別，不齊之齊明矣。就中廣喻，以明物之生化無窮，萬化一化皆神。末以己夢蝴蝶為喻，結一篇之大義：倏然夢栩栩然蝴蝶也，俄然覺蘧蘧然周也；不知周之夢為蝴蝶與，蝴蝶之夢為周與？周之與蝶，則必有箇分限，到此恰不說破。大&#34886;，且道只今誰夢誰覺？誠能直下明悟分曉，則知生死夢覺，則齊歸於大化，其中有卓然巍獨者存。故曰：有此大覺，則然後知此大夢也。其或未然，聽吾後頌曰：</span><span lang="EN-US"><br>
		</span><span style="font-family: 新細明體">　</span></font><span style="font-family:標楷體"><font color="#800000">物我同胞體一源，不齊齊處亦方圓。</font><span style="color: #800000">隨情各造輪迴殼，反本同歸太極圈。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #800000">
		　萬籟寂然天籟息，一心清肅識心&#28508;。化生生化由他變，夢覺雙忘樂象先。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">第四十五則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　南華老仙云：孔子教顏子心齋，回曰：敢</span></font><span style="font-family: 新細明體; color: #993300">問心齋？孔子曰：若一志，無聽之以耳，而聽之以心，無聽之以心，而聽之以氣。聽止於耳，心止於符氣也者，虛而待物者也。唯道集虛，虛者心齋也。回曰：回之未始得使，實自回也；得使之也，未始有回也，可謂虛乎？孔子曰：盡矣。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　大&#34886;，宣聖以一虛字，授顏子心齋，旨哉。顏子一聞而頓徹，直超聖境。云未始有回也，可謂虛乎；謂頓然忘我，不知有回也。宣聖許其盡矣。夫視、聽、言、嗅四者，宣聖止以聽聞直指，何也？以耳聽乃&#34886;人之聽，惟隨聲而已；以心聽乃賢人之聽，得符契也。聽之以氣，聖人之聽，反本也。夫人生以來，各賦一太虛，各&#31104;一元&#28801;也。心虛則元&#28801;沖融，&#28801;息則靈明朗徹，非即非離，互體妙用，可謂心路斷絕，性天瑩潔。故曰：虛室生白，吉祥止止，致虛之極，天光瑩發，玄之又玄矣。宜乎釋氏觀音，圓通大行，自聞中而入，得成道果，故號觀音。先聖性與天道，盡在是矣。豈不可得而聞乎？噫，珍重。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">口素心不素，安能達本來。不欺誠道戒，無昧即心齋。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">神谷無纖染，靈臺絕點埃。太虛清徹朗，慧日曜天階。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十六則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">南華老仙《秋水》一篇，河伯、海若凡六答問，如風濤激石，雪浪翻空，使人驚心喪膽，恍惚茫然。及乎至篇末，清澄碧海，光映蒼天，使人神清氣息，寧極反真。大&#34886;，夫何故反乎？要都歸結在道理權三字上。故曰：達道者必明於理，達於理者，必明於權；明於權者，不以物害己。又言：察乎安危，寧於禍福，謹於去就，莫之能害。故曰天在內，人在外。夫天在內，純粹不雜而大體正；人在外，應變無方而大用和。是以圓混混、活潑潑，道以理貫，事以權行，安危去就，體天應人，禍患魔害，自何而有。到這裹，河伯心冥神契，無後再問。宜乎東坡云：三日不讀《南華秋水篇》，則口臭文不光。誠能明悟，日用自然，無一切魔軍，有無</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">量真樂。珍重。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">河伯見秋水，泛濫泊隄起。及乎見海若，望洋嘆不已。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">井底蛙窺天，海中鱉見恥。見量然淺深，貴乎各知理。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">大體大機權，吉凶當反己。體道素安常，樂天任終始。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十七則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　南華老仙云：徹志之勃，解心之謬，去德之累，達道之塞。貴、富、顯、嚴、名、利六者，勃志也。容、動、色、理、氣、意六者，謬心也。惡、欲、喜、怒、衰、樂六者，累德也。去、就、取、與、知、能六者，塞道也。此四六者，不盪胸中則正，正則靜，靜則明，明則虛，虛則無為而無不為也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　大眾，徹志解心，去累達塞，各有六事，皆是我等障魔。悖理則天道不通，故徹之；謬心則事情牽纏，故解之；德累則處斷不明，故去之；物塞則中不虛徹，故達之。皆人欲也。此四六不蕩於胸中，則致中正清靜，明朗虛通。能如是，足可以隆道厚德，成性了心。此一篇，南華老仙特提掇後學的切　工夫，漸入佳境，細．細咀嚼，多少意味。珍重。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">凡情人欲&#34886;，四六障天機。省事心無謬。忘緣志不非。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">情空德絕累，性著意無疑。正靜心虛徹，無為無不為。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十八則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　南華老仙嘗言：有始也者，有未始有始也者，有未始有夫未始有始也者；有有也者，有無也者，有未始有無也者，有未始有夫未始有無也者。俄而有無矣，而未知有無之果有謂乎？果無謂乎？</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　此一節五言未始，前解者不一，然互有得失，皆未著實，使人愈見迂闊。有以列仙五太，解證稍通。殊不知只以此身有無，乃至真無妙有，又融一未始，一節抵一節，果謂奇奇妙妙，真真純純。且如此身一有，自何而來？因一念而有也，即知念乃身之未始。念自心生，即知心乃念之未始。心自性生，即知性乃心之未始。有是&#28801;即有是性，即知命乃性之未始。本然慧性，真無也；真空慧命，妙有也。真無妙有融一未始，乃太極未肇，父母未生，一真實象，是謂玉虛妙體，清淨道身，無始之始也。大&#34886;，從此處顛倒究竟將去，一節高一節，漸入佳境。到這裹，則知天地與我並生，萬物與我為一，種種是非彼我、聲色有無，皆為空華陽焰。真樂自然，豈不簡妙乎。聽聽頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">南華五未始，從頭追到底。此念自心生，一心從性起。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">性依命根生，性命同一軌。妙有融真無，玄玄玉虛體。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　</span><span style="font-family:標楷體;color:#993300">志士明悟誠，真樂無生矣。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第四十九則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　南華老仙設一喻，使人即物理以明心，達天機而悟道，然其意密密深深，造其微奇奇特特。言夔憐蚿、蚿憐蛇、蛇憐風、風憐目、目憐心六事。蚿即蜈蚣也。始以三物引起，至風目心，大體妙用，造化天機，朗朗明白。以夔蚓足之多少，喻唾之噴大小珠霧。及蛇之無足而行，又疾喻聖人動止，運化屈伸、相感遲疾，亦應乎天機，皆自然而然。次以風之蓬蓬然起於北海，入於南海，反陰復陽，倏忽起滅，比夫有形相之物，又超一奇絕。末後目與心洽，不說破。大&#34886;，還會得否？其或未然，實菴借口張揚，諸公貴誠默契。夫人之目一舉萬里，天涯海角都在眼底；心之一動，大地山河盡在此中。其天機舉動，可謂不行而至，不疾而速，可不戒慎而返觀哉。如風之初起，似乎勢力輕微，及乎撼山拔木，從微至大。我之呼吸造化工夫，亦復如是。諸公直下曉了大機妙用，自然不費心力。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">大道無不在，物物總含容。夔蹢疾如蚿，蛇飛遲似風。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">天機融紫極，玄理體黃中。泯識有無有，忘情空不空。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">反觀心密妙，覿面主人公。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　黃帝聞廣成君隱於崆峒山，退捐天下，築特室，席白茅，靜居三月而往問道。廣成君南面而臥，黃帝順下風膝行而進，再拜稽首，而問曰：吾聞子達於至道，敢問治身奈何？長久，廣成君蹴然而起曰：善哉問。來，吾語汝。至道之精，窈窈冥冥；至道之極，昏昏默默。無視無聽，抱神而靜，〔汝〕形將自正。必靜必清，無勞汝形，無搖汝精，惟湛然方寸，無使營營，心無所知，汝神將守形。彼其物無窮，而人皆以為終。得吾道者，入無窮之門，遊無極之野。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　大&#34886;，夫人之本來元神不能守舍，蓋由情生心擾，念動精搖之故。廣成君教帝心無知擾，神將自守，旨哉。黃帝大聖人，尚如此席茅齋心三月，膝行跪于下風，&#21445;師問道。我輩何人，猶不能如是，安得入神於無窮之門，遊無極之野哉？噫，頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">心絕營營神在舍，精無搖動氣歸根。<span lang="EN-US"><br>
		</span>　&#28801;神綿密中中息，直入玄元&#34886;妙門。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十－則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《南華經》云：黃帝遊赤水之上，登崑崙之丘而南望，還歸遺其玄珠。使智索之而不得，使離珠索之而不得，使喫詬索之而不得，乃使罔象，罔象得之。黃帝曰：異哉，罔象可以得之乎。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　大&#34886;，此一玄珠，人人中具，耀古輝今，光天徹地，只為物慾塵障，事情雲蔽，明見馳騁，智識縱橫，所以昧失此珠。幸有欲見此珠者，又即言辭而求者，或以聰明揣度而求者，又以智識思求者。明求愈遠，智索愈遙，故黃帝以此三人求尋而皆不得。後以罔象，罔象得之。何謂也？使人離其語言知識，忘乎聰明見解，誠意於丹丘之上，淵心於罔象之中，一點圓明，自然朗徹，豈不簡妙哉。再審後頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">一顆無價珠，沉埋被泥淤。聰明智揣摸，都屬者之乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">&#28508;心歸罔象，不覺珠光浮。一躍出清淵，圓明耀太虛。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十二則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《南華經》云：齧缺問道於被衣，被衣曰：若正汝形，一汝視，天和將至；攝汝知，一汝度，神將來舍。德將為汝美，道將為汝歸。汝瞳然若新生之犢，而無求其故。言未終，齧缺若睡寐，已忘形。被衣大悅，行歌而去。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　大眾，古人一聞至道，形忘心醉，復本然之至善，所謂正形一視，誠全而含光不二也；攝知一度，無思而凝神精一也。故若新生之犢，其純全而無心也。心神一混，物我兩忘，不知所以然而然，宜乎本師真樂而歌，真其實知，不以故自持，至哉。今我輩然業重福輕，急不能如是，誠能信得及，誠誠默密，便如此做將去，工夫純熟時，亦自然而然。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">屏智黜聰明，含光妙一誠。被衣云未盡，齧缺已忘形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">道契心純玉，情空性潔冰。太虛風息息，天籟寂無聲。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十三則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">南華老仙云：道固不小行，德固不小識。小識傷德，小行傷道。故云正己而已矣。樂全之謂得志。古之所謂得志者，非軒冕之謂也，謂其無以益其樂而己矣。今之所謂得志者，軒冕之謂也。軒冕在身，非性命也，物之倘來寄也。大&#34886;，聖人以寶貴精神，安和性命為樂全，故安貧樂道，不以軒冕為榮，而喪清高志節，況乎窮約趍俗，小識小行，而為道德之累哉。喪己於物，失性於俗，何足道哉。戒之慎之。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">世事如雲變，炎涼反掌間。利名心冷淡，道德性芝蘭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">有用心流浪，無求志泰山。綽然無繫礙，大志樂閑閑。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十四則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">南華仙宴息，束郭子敬問曰：所謂道惡乎在？真人曰：無所不在。〔東〕郭曰：期而後可。真人指前蟻曰：在螻蟻。曰：何其下耶？曰：在梯稗。曰：何其愈下耶？真人指空地曰：在瓦礫。曰：何其愈下耶？真人指空地曰：在瓦礫。曰：何其愈甚耶？曰：在屎溺。東郭子不會。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　拙哉，吾太上云：道之在天下，猶川谷之於江海。又云：大道汎兮，其可左右。宣聖云：形而上者謂之道，形而下者謂之器。以此推之，則曉南華老仙假目前物類，發明道之本元。惜乎東郭子全無領悟。夫道物物全彰，頭頭具足，此無所不在也。猶我之一點，舉目無際，何所往而非道乎。乃知老仙始一句以露心肝，後四答乃第二機，不獲己也。大&#34886;，誠能向真人始一句以前會得，財巍然獨存，綽然無礙矣。諸大德會否？噫，今禪家庭前柏樹、堂內酒臺、麻三斤、協三拳、乾屎橛、佛糞堆，種種公案皆從此中來。所以長者馮尊師言：鳩摩羅什未生，已有南華、列子。朱文公云：禪自道家起，今衲子翻頭換面發明。豈不然哉。諸公直下無疑，融會了徹，則萬法中通，三家一貫。更何爭能好勝，人我是非，且得忻樂太平，作箇超塵大丈夫，豈不美歟？頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">萬物三寸道一元，未曾舉處已昭然。南華的意全彰妙，東郭疑心不造玄。<span lang="EN-US"><br>
		</span>　濁氣昏蒙迷本性，清風&#28067;徹見先天。六通四達全無礙，三教收來一箇○。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十五則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　南華老仙云：後世學者不幸，不見天地之純，古人之大體，道術將為天下裂</span><span lang="EN-US" style="color:#993300">#1</span><span style="font-family: 新細明體; color: #993300">。如惠施之學，以萬物畢同畢異，天地為一體，天下之辯士相與樂之。如言卵有毛、&#40388;三足、郢有天下、犬可以為羊、馬有卵、丁子有尾、火不熱、山出口、輪不蹍地、目不見、指不至、至不絕、龜長於蛇、矩不方、規不可以為圓、鑿不圍枘、飛烏之影不動、鏃矢之疾而有不行不止之時、狗非犬、黃馬驪牛三、白狗黑狐駒未嘗有母、一尺之棰日取其半萬世不竭。辯士以此與惠施相應，終身無窮。然惠施之談，自以為最賢，飾人之心，易人之意，能勝人之口，不能服人之心。常欲以勝人為名，弱於德，強於物，胎蕩而不得，逐物而不反，窮響聲形，與影競走，悲夫。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　大&#34886;，南華老仙特舉惠施之才，為一經之結。意其後世之人，氣輕福薄，不復天地之純，聖人之大體，專尚機鋒敏捷，問長答短，問東答西，問有答無，急無可答，反使人&#21445;。教小輩利口之縱橫〔便〕捷，君子木訥而難對。一片勝心，自尊自大，鼓誘鄙俗，誑惑愚夫，闊說大言，自為普化，迤迤習成淫風，傷哉。《易》曰：咸其輔頰舌。又云：憧憧往來，朋從爾思。正謂此也。諸大善人，誠能勘破此等，明悟了達，當含光內燭，寶毓天和，毋似此徒張皇誑妄，當反朴還淳，止此而已。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">學道修心反朴淳，朴淳不必更思尋。口頭三昧空搖舌，眼底百端錯用心。<span lang="EN-US"><br>
		</span>　墨子儉勤猶可取，惠施詭譎實難箴。不言言妙誠通徹，淵默雷轟震大音。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十六則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　純陽帝君云：悟真常，不達命，此是修行第一病。只修祖性不修丹，萬劫陰靈難入聖。紫陽真人云：饒君了悟真如性，未免拋身卻入身。爭似更能修大藥，頓超無漏作真人。大&#34886;，今之說明心見性者，皆以揚眉瞬目、&#31466;指舒拳、敲喝語默應對為了，能以此學解，以此識神認作本然真性，為真的當。自謂無疑罷&#21445;，只這一邊事尚未</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		著實，況乎與語真空慧命，末後大事，遠之遠矣，深可憐哉。祖師以此二詩警拔志士，可謂痛切。惜乎我輩薄福，力量輕微，不能前進。況有守腎守臍、守心守腦，努力搬運，屈伸作為，種種泥形著相，為命基工夫，亦可憐哉。且道如何是端的？默息去，默息去。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">活通大象鼻孔，突出元獅眼睛。兩箇打成一片，千和萬合沖凝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">恍惚綿綿密密，自然圓混太清。篤志若山了得，長春至樂無生。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十七則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《周易</span><span lang="EN-US" style="font-family:&quot;New MingLiu&quot;;color:#993300">·</span><span style="font-family: 新細明體; color: #993300">繫辭》，孔聖謂窮理盡性，以至于命。又云：聖人以此洗心，退藏于密。大&#34886;，這箇密處，便是聖人安身立命處，不可以知識思求，亦非耳目視聽。當至至誠誠，洗得心上潔潔淨淨，明明朗朗，方可得退藏于此。故聖人以窮理為先，理窮則性盡。理即心也。故心虛明則性寂朗，工夫至此，明寂湛然，與太虛體一時，是可至于慧命真空，末後大事。汝等欲知之乎？欲行之乎？，噫，頌曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">性無命不處，命無性無主。性命一圓融，自然隱乎此。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">真火炎太虛，慧風輕鼓舞。霎時天地鎔，太極圓如許。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十八則</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">周濂溪與伊川云：看《華嚴經》一部，不如看一艮卦。大&#34886;，以一艮卦能盡得《華嚴經》義乎？&#34886;默然熏禮，請開發。曰：艮，止也。重艮為艮，止之又止，止于至善，息乎大中，聖人能事已矣。故卦辭：艮其背，不獲其身，行其庭不見其人，無咎。背與心相對，不曰艮心，而曰艮背者，心忘己矣。心忘己，自然人我兩忘，聲色俱泯，造先天之妙境，何世間之&#28798;咎，豈不簡妙哉。《華嚴經》至妙之理，不過如是。中間廣喻，四菩薩即易四象，八金剛即八卦。復姤兩卦十二爻，即一年節候。龍女七歲成男，卦有六爻，&#21093;坤第七，變為復震。震為長男陽龍之象，故喻七歲成男；純一不雜，乾陽之象，故喻善財童子。天地五十五數，善財五十三，&#21445;末&#21445;大。天神至地神，即大哉乾元，至哉坤元也。&#21445;合也，恰好五十五數，成純陽乾數。故為八十一卷，皆《易》中聖人之緒餘也。故周夫子以看一艮卦，勝看一部《華嚴經》，豈不然哉。雖然，若云大聖人超出乾坤之表，巍獨&#26080;極之真，此亦謂之緒餘。大&#34886;，能會得否？頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">止之又止止無止，當於言象外&#21445;求。艮心艮背歸&#26080;極，忘我忘人混大沖。<span lang="EN-US"><br>
		</span>　大易羲皇元罔象，華嚴長者體洪濛。一齊止止全無法，玄又玄兮空不空。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第五十九則</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　《周易》離卦第三爻：日昃之離，不鼓缶而歌，則大耋之嗟，凶。此一卦爻，聖人發明人之遊魂為變，生死之說。離，麗明也。人之前明將盡，後明相隨，如日之傾昃入地。這一點靈明昏晦，到這裹隨時處順，鼓缶樂天，則明明相繼，自然而然。不達死生之理，到這裹手忙腳亂，氣濁心荒，嗟嘆無主，凶也。這箇凶，非處世吉凶之凶。這一凶是一念有差，翻軀換殼，又不知作甚麼物類也。此凶不可言，嘻。大&#34886;，到這裹若之何理會？眾禮請開發。大&#34886;，到這般時旋理會，則遲了也。要在乎只今便理會。所以離卦第五爻</span><span lang="EN-US" style="color:#993300">#2</span><span style="font-family: 新細明體; color: #993300">云：畜牝牛，亨。人之嗜利趨名，隨情逐物，恃明好察，騁俊矜能，何嘗反照這點靈明。聖人設一畜牝牛為喻。畜，牧養也。牛乃順獸，牝牛順而柔也。只今反照虛中，含光內燭，如牧牛相似。向一切逆順聲色調和為工夫，久久馴熟，柔順安恬，習俗血氣之性自然消殞，本然真性自然清真。到這裹，夢覺如晝夜之相待，死生若冬春之繼旋，何凶之有。禪家牧牛之說，亦倣於此。雖然，若大聖人形神俱妙，無生無死之玄，此亦是第二機。珍重珍重。頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">一從拳住這頑牛，三股芒繩穿鼻頭。略自侵禾加棒捶，星兒落草便鞭抽。<span lang="EN-US"><br>
		</span>　昔時未鍊頑而拗，今日調馴順且柔。鞭索頓忘無箇事，山前臥月睡齁齁。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第六十則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">《周易</span><span lang="EN-US" style="color:#993300">·</span><span style="font-family: 新細明體; color: #993300">繫辭》云：易無體，神無方。又云：易無思也，無為也，寂然不動，感而遂通。乃知無體之體，易之大體；不神之神，易之至神。至神大體，乃先天易也。宣聖教人無思無為，寂然不動而體之無思，則心寂然無為，則性不動。大&#34886;，只這不動寂然時的主宰，便是先天之妙、無極之真。若能直下承當，精誠默貫，自然萬理昭彰，一性太虛。向平常隨機應用，則不動而變，無為而成，不行而至，不言而信，靜存動照，誠已感通，所以神化無方，無幽不燭，天地莫遷，鬼神難測。先儒謂須信畫前元有易。誠哉言也。噫，公等只今了得，一部易理都在自己，千賢萬聖俱立下風。其或未然，看</span><span style="font-family:標楷體;color:#993300">○</span><span style="font-family: 新細明體; color: #993300">頌曰：</span><span lang="EN-US" style="color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">此○舒直強名一，一復還圓號太極。不動動中闢翕機，三才萬物歸吾密。<span lang="EN-US"><br>
		</span>　歸吾密處體中中，一片太虛無眹跡。證箇羲皇向上人，先天天表樂真逸。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第六十一則</span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">重陽祖師初至寧海范明叔之南園怡老亭，丹陽真人與其友戰師輩會飲，一見祖師來，問曰：先生何方而來？曰：路遠三千里，特來扶醉人。丹陽作詩默有此句，一見符契，遂邀坐，進禮問道。曰：五行不到處，一&#28801;未生前。丹陽真人驚起作禮。有范明叔在傍曰：此十字簡而且盡妙，先生非神仙，安能及此。大&#34886;，祖師一見，便指示生前面目，象先至妙，偉哉！超出陰陽之表，即五行不到處也。復乎性命之先，即父母未生前也。丹陽真人一聞即悟，自此至終頓超然絕，可謂真實希有。紫陽真人云：五&#28801;歸元，一真反本。即上義也。大&#34886;，誠能神悟心通，直下領會，含光默默行將去，豈不妙哉。其或未然，審聽予頌。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">精神魂魄意，和混一作圓。身心寂不動，恍惚體象先。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">非心亦非性，非佛亦非仙。粉碎大虛空，先天天外天。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第六十二則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　玉蟾祖師云：父母未生以前，儘有無窮活路。只今身心不動以後，復有&#26080;極真機。旨哉。原夫未生以前，純然元&#28801;，中含至寶，生生之妙，圓混無方，所謂無窮活路也。自有生以來，赤子之心漸變，本然真性日遷，識性雲障，妄想霧昏，終日泛流緣業，何時澄清本源。故祖隊慈憫，以身心不動警拔我輩，驀直反流歸源，可謂切切矣。所謂身心者，非妄想肉心，非氣血幻身，乃本然靈慧，無象法身也。所以法身寂然，則真靜矣；靈妙澄然，則玉虛矣。致虛靜篤，復未始之大象，&#26080;極之至真，體獨象先，頓超物表，可不簡妙哉。大&#34886;，欲知之乎，行之乎。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family:標楷體;color:#993300">
		　父母生前一點真，不空空象號元神。靈虛真靜中中妙，恍爾自然無極春。<span lang="EN-US"><br>
		</span></span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第六十三則</span><span lang="EN-US" style="font-family:&quot;New MingLiu&quot;;
color:#993300"><br>
		</span></b><span style="font-family: 新細明體; color: #993300">
		司命三茅仙君詩云：靈臺皎潔似冰壺，柢許元神裹面居。若向箇中添一物，平生便是不清虛。旨哉。大&#34886;，以此推之，修行人先貴此心清潔純素，真真朴朴，無一毫點染，方可做箇清靜道人。丹陽真君云：酒色財氣心不了，得玄得妙卻如無。故廉真人云：心死神方活，情忘道自存。今觀我輩，心不死二情未忘，必切要冰灰這貪妄心、嗔恨心、愛慾心。此三心先了得，其他名利求逐等心自然消滅。此三等心不了，要脫離輪迴，頓超生滅，未敢相許。諸公各各精誠，早了早了，同游泳無何有之鄉，先天清虛妙境。伏惟珍重。頌曰：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">止止休休責妄息，謙謙讓讓恨嗔冰。慾根愛念最為害，了得自然超死生。<span lang="EN-US"><br>
		</span>　損神氣喪元精&#20943;，切休掩耳暗偷鈴。莫怪實菴言醜陋，要伊耳瞎眼睛聾。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">第六十四則</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　元始天尊懸一寶珠，大如黍米，在空玄之中，去地五丈。元始登引天真大神無鞅聖&#34886;，俱入寶珠之中，不知所在。大&#34886;，此一寶珠至微，如何能包容千真萬聖不知所在？公等直下離諸五慾，超出五行，向這裹勘破，則璇璣玉衡，一時停輸，四極朗清，萬法中融，自然直超祖劫，復乎天根，上無復祖，唯道為身，逍遙乎玉山上京，游泳乎大羅玉清。美哉。金蓮寶經云：文始博大真人示&#34886;，拈一金蓮花，於中現一寶珠，放百寶光，遍現十方法界。又云：奈諸&#34886;生，將此金蓮寶珠自沉泥穢，甘受五濁，昏昧光明。若諸善根發一信心，但能躍出諸塵垢，自然清&#27972;光明，洞燭十方三界，咸樂如是，非我獨有。以此推之，此一寶珠，人人身中具足圓明。所以道：放開彌滿六合，廣大包容，斂則退藏於密，鬼神莫測。</span><span style="font-family:標楷體;color:#993300">○</span><span style="font-family: 新細明體; color: #993300">頌曰：</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">粟中藏世界，即芥納須彌。一點玉虛妙，萬法總綱維。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">含弘無盡藏，&#28508;密絕芒微，罔象中中得，寶光極耀輝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 16.0pt; font-family: 新細明體; color: #993300">
		人室三極則</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">極則章一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　</span><span style="font-family:標楷體;color:#993300">純清虛白妙真心，無昧圓輝耀古今。朴實道人當了徹，安平放下樂希音。<span lang="EN-US"><br>
		</span>　　</span><span style="font-family: 新細明體; color: #993300">予嘗謂丹臺無昧，則精&#28801;沖融；靈府生塵，則心神昏散。予試問：諸兄在此許時，亦忖得自己血氣&#31104;賦之性，習染俗氣之性，曾變得否？貪嗔愛慾心、利名情妄心、才能好勝心、聰明見解等心，曾去了否？其或未然，既要了此真功實妙，便當一一絕跡勿留。全身放下，本然靈妙見前，方可收拾歸來，退藏於密。這箇密處，仙真強名神谷，雅號玄關，陰陽不到處，父母未生前，是我安身立命處。誠能六慾不生，三心泯沒，向喜怒哀樂未發，寂然虛豁，中中天目反觀罔象，鼻孔默息。從默息至真息，自真息至定息，六&#33033;淵澄，一真恍惚。湛兮似乎存，朗然若我獨，寥寥玉虛，純純全全，圓明沖漠，虛白自然。到這裹，天地莫能遷其體，日月莫能眩其明，鬼神莫窺，陰陽莫測，通身是口，難措一言。實菴太甚饒舌，露泄天機高明。誠能信得及，力行將去，水到成渠，自然而然。噫，別人著力不得，各請自理會。珍重珍重。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">極則章二</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-family:標楷體;color:#993300">始念隨流&#33047;合形，有身性命體元成。心安恬澹性珠朗，&#28801;息沖融命寶靈。<span lang="EN-US"><br>
		</span></span><span style="font-family: 新細明體; color: #993300">
		　　性也，命也，固執一邊可乎？原夫先天慧命未明，本性則無主宰。元始本然不修，慧命則無安存。若得性命妙融，必要&#28801;神密混。若夫欲明了本然真性，必先息心；修煉未始慧命，必實養&#28801;。息心在乎意澄情反，養&#28801;在乎神定息調。尹真君云：情波也，心流也，性水也，故命猶源也。靜則體一，動則名殊。以此究竟，多少分明且也。喜怒哀樂愛惡慾，情也，因意感而有，猶風生波起。思慮念意根，心也，因事物而生，猶水動流行。寂，然虛體澄湛明清，情也，猶流反水澄。元&#28801;沖和綿密氤氳，命也，猶滄海元源清徹。若能情泯於心，猶風定波澄。心&#28508;本性，猶流歸水止。性融於命，猶水澄源。紫陽師祖云：風定波澄，心珠光瑩，碧潭清&#27972;，性月圓暉。全真了心達本，至命還元，盡美在此。是以透徹重關，頓超向上，明登實際，得證真空。豈若肩板漢，只見一邊，癡禪客幽囚鬼窟。故《易</span><span lang="EN-US" style="color:#993300">·</span><span style="font-family: 新細明體; color: #993300">擊》云：窮理盡性，以至于命。丹經所謂融了真&#26080;，自然妙有，旨哉。子大不肖，輕泄天機，頓忘愆罪，重為細詳，密指高明，誠心會得，精進修持，乃天付也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">　　</span></b><span style="font-family: 新細明體; color: #993300">《心印經》云：上藥三品，神與&#28801;精，恍恍惚惚，窈窈冥冥。所謂三品者，乃元神、元&#28801;、元精，不有不空，無聲無臭，恍惚窈冥，元無定體，三者本一，一體三名。嗟乎，人自有生，心漸迷暗，因意情動搖，而化為五精。猶水神、猶木&#28801;、猶火意、猶土意。土感而生情金，金&#23557;木，神從木亂，元神化為識神。水&#23557;火，&#28801;從鼻散，元&#28801;化為血氣。土剋水，精逐意慾，元精化為感合之精。故隨順，境人也；逆止，元仙也。玉蟾師祖云：五行順行，法界火坑；五行逆歸，大地七寶。紮陽祖師云：四象五行全藉土。夫意土能&#23557;水，而生金情，能伏金情而制精水。又云，真土制真鉛，真鉛制真汞，鉛汞歸土釜，身心寂不動。大&#34886;，具眼具眼。安靜身心，調伏情意，向真陽萌處煉元精，化元&#28801;；息元&#28801;，融元神；凝元神，體太虛。超出五行之表，巍獨三界之上。種種誘喻，悉是強名。予今為諸大德豁開天外眼睛，通徹象先鼻孔，會元始天尊與靈寶天尊，圓混于鬱羅蕭臺，卓爾希音，未始巍然，象帝先天。噫，玄元心印，道統玄關，向上真機，天仙丹寶，盡淨明矣。或問：水濕火燥、金流土崩時，若之性命安在？喝：兵隨印轉，將&#31104;令行，慧劍一揮，魔軍膽碎。雖然太平本是將軍定，不用將軍始太平。珍重珍重。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">極則章三</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">清諍沖虛，純真恬擔。&#21445;萬古而混一，貫百王而極中。體妙先天，用明皎日。此吾太上心法也。俾夫志士，泯人心而明徹道心，絕物慾而完全天理，虛心寂性，息&#28801;凝真，慧命金堅，道心玉瑩，超入玄關，造&#26080;極奧。是以列祖以心印心，假言著道，貴乎道德圓備，性命雙隆，體妙玉虛，直超最上，是謂上仙真人。捨此而他求，皆是異端外道。所以古之真人，其行恬恬，其息深深，其寢無寐，其覺無憂，不知悅生，不知惡死。故生而不有，樂無生天；死而不忘，了無死地，不化而化，自然而然。今之我輩，專以死生為一大事，因緣一曲偏見，服膺憂念，正謂空頭煩惱。故尹真人云：人之橫訐死生，愈變情識，止名為妖，不名為道。大&#34886;，誠能向此明了，居圓入室，和混從容，無可不可。噫，妙真常，息元&#28801;，神無極，體先天。向二六時中，於聲色有無、動靜語默，得大自在，綽然無礙，真樂無窮，多少慶快。工夫誠此，老夫許多言辭都無可用。非天下精一極誠者，其孰能與于此。珍重珍重。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:#993300">玄教大公案卷下竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:#993300">#1</span><span style="font-family:新細明體;color:#993300">裂：原誤作『列』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:#993300">#2</span><span style="font-family:新細明體;color:#993300">離卦第五爻，似有誤。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>