<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size:24.0pt;
font-family:新細明體;color:maroon">道樞</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：道樞。宋·曾慥編著。四十二卷。底本出處：《正統道藏》太玄部。參校版本：一、《道藏轉要》本，收入該書紫集第三至第六冊（簡稱輯要本）。二、《至游子》（《四庫全書存目叢書》影印重慶圖書館藏明嘉靖四十五年姚汝循刻本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		道樞卷之三十一</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:&quot;新細明體&quot;,&quot;serif&quot;;
color:#943634">至游子曾慥集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:#943634"><font size="5">七返篇</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　</span><span style="font-family:標楷體;color:#943634">金感於火，火去於金；得其成數，存陽亡陰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　衡嶽真人陳少微曰：夫金感於火之謂丹，火去於金之謂汞。故丹砂者，太陽之至精，金火之至體，丹交火精而候足，汞雜本質而能全。結成玄元正真之氣者也。<span lang="EN-US"><br>
		</span>
		　　七返九還者，異名而同歸。返者，砂為金也；還者，砂歸丹也。或曰：七返者，丹砂屬火，變而成金者也。火之成數七，七變以應陽元之極焉。以丹砂煉治<span lang="EN-US" style="background: lime">#1</span>而得，伏火鼓成白銀，是一返也；服之一兩，萬病除矣。以白銀化出砂，使之伏火鼓成黃花，是二返也；服之一兩，體和神清，返老歸童矣。以黃花銀化出砂，伏火鼓成青金，是三返也；服之一兩，虛夷忘情，心合至精矣。以青金化出砂，伏火鼓成黃金，是四返也；服之一兩，身光瑩徹，通於表內矣。以黃金化出砂，伏火鼓成紅金，是五返也；服之一兩，造化不能移，鬼神不能知矣。以紅金化<span lang="EN-US" style="background: lime">#2</span>出砂，伏火鼓成赤金，是六返也；服之一兩，水不溺，火不焦矣。以赤金化出砂，伏火鼓成紫金，於是陽精真元之氣既足，更以紫金化為砂，運火緞之者再，則通徹洞曜，而為還丹，是七返也；服之一兩，形神俱合，超然九天之上，更服九丹，位登真人矣。<span lang="EN-US"><br>
		</span>
		　　其法五日一候也，三候一氣也，合用八節二十四氣，是為一百二十日，斯飛伏之火候也。凡一候則飛伏足矣，五日之內，其四用坎，其一用離。用坎者，用水煮之；用離者，用炭七兩，常在鼎之下。常有熟炭七兩而不增減。此陽火之飛者也，故五日為一轉焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		八瓊篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　</span><span style="font-family:標楷體;color:#943634">華光之鼎，封以六；九轉飛精，八卦所出。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　太極真人曰：太上有九轉飛精，八瓊之方，昔者葛仙爺、李八百、龐氏而來皆修之焉。至游子曰：或有得於玉局化在成都之地中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　其法曰二釜，其容一斗七升半，以土作之，既成，以六一泥錮其外，十日陰干，復用其泥，如此者五七焉。六一泥法曰：牡蠣、白石脂、雲母粉、磁石、赤石脂、紅灰各二斤為末，苦酒和為泥，以紙二斤半入泥中，搗勻用之，初泥釜厚一二分，復泥至五七度者，厚一寸三分。二釜相合，內三分陰乾，復以六一泥厚錮之，是為太一中宮華光之鼎者也。再用六一泥法曰：鉛丹粉飛過，天漿子各二斤半為末，灰紙一斤半，水浸訖，苦酒和為泥。於是卜名山絕邊之地，有束流之水者，以施丹鼇，使水繞焉。<span lang="EN-US"><br>
		</span>
		　　丹鼇之室，其長四丈，其廣三丈，掘地四尺，開三門，束南西也。鼇之口面皆造彎焉。鼇高九寸，甲子日作之，用臂及細土，勿使有穿，其高九寸，其上平，其泥既乾，乃安神釜於鼇中，其釜相合一倒一正，四面相去九寸，法天象地，又有十二時焉。四六者，戌也；三七者，亥也；二八者，子也；正九者，丑也；十二者，寅也；十一者，卯也。其藥何謂也？日汞三斤，是為太陽流珠玄武之首，坎之精也；日雄黃二斤，是為勾陳之粉，巽宮之精也；曰朱砂五斤，是為太陰神光，朱雀之髓，離之精也；日硫黃六兩，是為中宮騰蛇，坤之精也；日北亭八兩，是為白虎索林之粉，乾之精也；日雌黃八兩，是為庚辛之粉，兌之精也；日消石一斤八兩，是為青龍甲乙，震之精也；木律八兩，是為太白之粉，艮之精也。既搗焉，復加研焉。先布太白於釜，次之青龍，次之庚辛，次之白虎，次之揚綠碧騰蛇，次之朱雀，次之勾陳，實之使平。入汞於神釜之口，合鉛丹泥以錮釜之唇，而復蓋之，且密封之。用六一之泥錮其外者，一寸有三分，陰乾，擇戌之日，遷神釜於寵中，以重陽日，酉之時黃昏也而下火焉。炭皆斷其拳，燒於釜之下者六寸，焚之，至於九伏時，則加至於釜之腹者，燒之亦九伏時，則加至於釜之頂者，燒之亦九伏時，則進火至於合際，十日則更以加火燒之三十有六日，於是通九十晝夜矣。俟其火熄也，於七日卯之時出於其鼇，俟其玲也視之，則九色飛晶矣。用雄鸚之羽掃其釜，出而研之如粉焉。一兩者，一劑也。盛以金瓶，沉於寒泉之下，以出火之毒；三七日而後出之，盛以銀函，銀函仍用皮裹之。置蒸飯之中，約炊五斗飯者。十餘日而後出之，陰以乾之，以出水之毒，二三日復研焉。是為太一八瓊者也。<span lang="EN-US"><br>
		</span>
		　　凡欲餌之，於上元日沐浴，以五香之水盛服，束向扣齒九通，跪而祝曰：返我常，歸我神，盡此生。坐在立亡，時乘白雲，八極翱翔，西躋金闕，束升扶桑；日月之精，我得其嘗。仍雲急急如律令。於是以酒調一銖餌之，井花水亦可也。，餌至三劑，則老者返於嬰顏，六府瑩然，三田永清，水不能漂，火不能焚，可以騰空而飛矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		九仙篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　</span><span style="font-family:標楷體;color:#943634">皇人析微，三士頤隱，輿者得轂，裘者振領。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　光辯天師葉法善也曰：修長生者，勿散亂，勿煩怒，勿起著，勿妄想，勿貪愛，勿邪淫，勿放逸，而後可成也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　水元真人羅公遠也曰：學道者，先叩齒，以集其神，而後想其三魂，作真仙之形。此吾身之福神也。其神不安則患生，其神散亂則死矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　光辯天師曰：水火者，古先聖人之大藥也。不在於外，而在吾身焉。心－火也，應於離；腎水也，應於坎。故造金丹者，須憑龍虎水火者也。先之冷其坎戶，如水而後下龍虎焉。於是交之有度，用之有數，下心之火，焚之可以治眾疾，補虛損矣。病之微者，自頂至踵，以腎之水洗之可也；病之大者，自足至踵，以心之火焚之可也。<span lang="EN-US"><br>
		</span>
		　　六通國師一行也曰：患小用水者，不欲犯腎藏也，當守一以謹之，七日則諸疾除矣；患大用火者，火從心發，下入於左右足，上至於左右臂，以及首目，九九發之，一息皆周焉。此所謂周天之火也。<span lang="EN-US"><br>
		</span>
		　　夫火有四：有日焚身火者，想從心之下，至於關鎖，其光焰焰，滿九九之數，可以去三蟲焉；有曰敵陰火者，想從陰之下而起，遍焚其身，滿三三之數；有日靈龜火者，三火從其下，至於坎戶，分為二路，左右從其足內，至於足指，五路盡出，相合左旋，三匝漸大，至於腰之下，於是敵陰之火，引靈龜之火，合而右旋，三匝漸大，至於頂，則九點其首，舉前法者九過；有日降魔火者，大病將死，則定息而坐，如靈龜之法而左旋，以焚諸魔。<span lang="EN-US"><br>
		</span>
		　　永元真人曰：用火者，心火也。下至左右足，上至於手及其頂，一息之中，九過者也；用水者，想二腎之黑氣，如煙直上至於頂門，滿於泥丸，化而為水以洗之，下至於腎，入於五藏，至於其足。既已，則舉其足，以意想復歸於腎。癱疽者，則先入大腸，自然轉動矣。<span lang="EN-US"><br>
		</span>　　光辯天師曰：冥本意在鼻之上，寸絲不挂於心，玄牝之門，諸事俱捨，離其本念，定息不出不入焉。<span lang="EN-US"><br>
		</span>
		　　永元真人曰：玄牝之門者，其鼻與肺合，其出入息，宜堅守以定者也。自鼻至於眉，自眉至於頂，復自頂至於眉，自眉至於鼻，自鼻至於眉，自眉至於頂，皆三過，每日<span lang="EN-US" style="background: lime">#3</span>為之九過，滿八十一之數可也。煉七至七者，何也？四十有九日，必自定矣。</span><span style="font-family:標楷體;color:#943634">一伏時不出入</span><span style="font-family: 新細明體,serif; color: #943634">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　六通國師曰：既有定法，則修想其本，靈冥在於金堂玉闕之中，如吾之形，遍觀既已，然後想開頂門有黃雲焉。從脾之上而起，向於頂門撞開其額者，凡一息之內為之七過者三焉。左邊開上，右邊開下，故日黃雲滿天地矣。<span lang="EN-US"><br>
		</span>　　永元真人曰：其黃雲之起而撞也，男子則撞左掩右焉；女子則撞右掩左焉。高想聖身之出也，用手壓其右，使之下焉；女子則壓其左焉。<span lang="EN-US"><br>
		</span>　　光辯天師曰：一息三七撞，日為之二十一過，至二旬乃能出黃雲矣。<span lang="EN-US"><br>
		</span>
		　　六通國師曰：吾想其靈冥，乘其黃雲而起，開其頂門，坐於雲內，極力歸於頂門，內閉其頂，復入於金堂玉闕，想其出入，如此者數過，方離其身，則留黃雲，覆其頂門，乘其雲而出，下視其身，修之不懈，至四旬有九日，當有形見形如水墨者，十旬有八日，自然去住自如。其既開也，開其頂門，而入於身，上下俱暖矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　光辯天師曰：可以臥而為之，其名日睡法。其去如寐，其來如寤焉。修道必待陽數之興，而勿施泄，令陽氣作用焉。故當一陽之生，則修之於靜室，諸綠俱舍，而存想其五藏諸神，所謂青龍、白虎、朱雀、玄武也，所謂恍惚杳冥之中者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　天真皇人言：頂上藏太陽者四十五數足，何謂也？此吞日月華之法歟！．平旦日之初出，束向而坐，想其日如車輸，漸漸來至於口則吞之，凡七十有二，咽入於臍之下，用河車轉之，拗起入於頂門，如此七旬有二日之後，可以採月華矣。每月八日上弦之後，向月暝坐，想其月華入口吞之，凡八十有一咽，二旬有三日下弦之後乃止。俟其次月上下弦再為之，八旬有一日即止，是為載日挾月者也。吾又有一法焉，於卯之時，束向想其日如明鏡，漸漸而至，以鼻接之，自玄牝而入，至於其腹，用河車拗起焉；至午之時，西向想其日如懸鏡，仰首以接鼻於玄牝之中，復以河車拗起焉。日之西也，西向想其日來至，以鼻接之，入於精海，復以河車拗起，入於頂後，二月、八月至夜，則想其月如鏡焉，下入於鼻，至於精海焉。或於日之出，束向存想，以鼻接之而勿擂，恐玲氣入。每月為之四十九過。此九五之數也。以河車拗起，而為枕焉。用日不用月者，不用陰也。<span lang="EN-US"><br>
		</span>
		　　永元真人曰：日者，魂也，屬於陽，故真仙無影，純陽也。若夫鼻接而不擂者，斯妙矣乎！．或不用河車，自入於玄牝，直至頂門，三點首仰之，日為之四十五過，至四旬有五日，自一陽生，至於立春，此陽之數也。<span lang="EN-US"><br>
		</span>
		　　光辯天師曰：日，陽也，乃用陰數，八九七十二焉；月，陰也，乃用陽數，九九八十一焉。此法純陽，故用四旬有五日焉。不用河車者，順天道左轉，自玄牝之門至於頂後矣。<span lang="EN-US"><br>
		</span>　　六通國師曰：眉之下五輸者，目也。其名則有血輪、氣輪、水輸、金輪、瞳輸之別焉。還在定中而起者，謂息入定中而作也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　永元真人曰：定中運水火於目也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　六通國師曰：龍虎太丹有三焉：其一則以其津液一咽而為虎，氣一咽而為龍，氣入於精海，上於泥丸，下心之火以燒之，拽脾之土以蓋之，是為四神之丹，又名二氣龍虎丹、小還丹、白金丹。可以補下元壯氣海矣。其二咽之送至於臍之下，精海水面之上，丸如彈子者三過，縱心火燒之，用脾土蓋之，凡一丸用三龍、三虎、三火、三土，其十二過，應於十二時，九丸應於九州，是為一百八十之數也。其三如前定息，目內一閃，自有津出如冰雪然，入於其口，初從口之角而下者，想之為虎焉；復於定中閃其目，則火星撒下，想之為龍焉。故龍從火出，虎從水生矣。五藏交者，先令虎在於口，而後發火龍，何謂也？下火吞從其左而下，至於脾，化而為龍，從肝之右出，入其左，而下至於脾，右繞三匝，是為耕其脾也。下水從其右吞之，至於肺，化而為虎，從脾之左出，入其右而下，至於脾之右，一匝種在脾土，是為往來不離土者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　永元真人曰：目之五輪有王火、王水焉，惟水難得。故先閃其水，下入於口，然後閃下其火，而入於肝。肝，木也，其色青，故日青龍焉。水入於肺。肺，金也，其色白，故曰白虎焉。龍從左，而下至於肝，穿肝而右出，復來入於左，虎從右，而下至於肺，穿肺左而出，復來入於右。此所謂五藏氣交者也。<span lang="EN-US"><br>
		</span>
		　　光辯天師曰：青龍者，晝先下焉；白虎者，夜後行焉。青龍屬於陽，晝有二十四度；白虎屬於陰，夜有三十六度，於是晝行四十六，夜行四十九，耕種於脾之上，而生黃芽。黃芽者，命之根也。<span lang="EN-US"><br>
		</span>
		　　永元真人曰：吾之身象鼎焉。以左足壓其右足，以左右手按其身，復虛如鼎三足焉。凝結其心血以蓋之，於是想之而成嬰兒。如吾之形，其初若雀之卵，首目手足皆具，漸漸長大，跪坐於精海之內，左右手交差背肩，仰面大用口二時，取脾之上所生黃芽，以為聖胎之食焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　光辯天師曰：聖胎者，不自外求，想其腎出精氣，入於血海，凝結而成者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　六通國師曰：煉聖者有法焉。想其左腎以為日，而出白氣；右腎以為月，而出赤氣。於是白氣入於精海，復變為赤火之象焉；赤氣入於精海，復變為白水之象焉。日月之氣，以成聖身，至於海中，彼日之赤氣如火，而上至於脾，照其身，既已乃翻身，入於精海而坐，復想自月中起，而如前焉。又乘聖身而起，發光以照之，復翻身入於精海，如此自卯至午，足踐日影者百過。凡一息一為之，是為胎息之氣者也。<span lang="EN-US"><br>
		</span>
		　　永元真人曰：所謂左右日月之氣，漸漸舉起，至於金堂玉闕，乃被於頂，以前四旬有五日所採太陽以照之，聖胎為日所照，當投水中，其光入於五藏，皆一息之內為之，每時三十有六過焉。<span lang="EN-US"><br>
		</span>　　六通國師曰：晝煉神，夜則出之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　永元真人曰：此聖身既就也，則夜自精海，乘紫雲而起，至於金堂玉闕，一一遍觀，從頂至踵備認之，然後想出頂門，乘其紫雲定息，息極方下入於金堂玉闕，乃開息焉。復住其息如前而出者四十九過。十月之後，當有二身，其狀惟肖，能離身隨意所之矣。<span lang="EN-US"><br>
		</span>　　光辯天師曰：其出也，自一步至十步，以至二十步、四十步，百日可行萬里，是為地仙者也。<span lang="EN-US"><br>
		</span>
		　　六通國師曰：定息煉腎之氣百日，於卯之後、午之前如前法為之百過。夜則想腎左右有黑氣二道，入於精海，化為黑雲，嬰兒乘之，上至於左耳，出於右耳。凡一息財一出入焉－，夜射三警十六過，百日斯為水仙矣。<span lang="EN-US"><br>
		</span>　　光辯天師曰：神仙之劍，何謂也？先收日月之精華，後起心火鍛之。<span lang="EN-US"><br>
		</span>日月者，腎也。於是肺為風翰，肝為爐炭，脾為土模，膽為礪石。一息氣中，為法自成矣。<span lang="EN-US"><br>
		</span>
		　　六通國師曰：夫煉五藏之精者，先自腎官，想其有黑氣，鬱然而起，從耳而出，其大如蓋，息極復歸於腎宮，晝夜為之十一過，於是八旬有一日而後煉肝。肝有青氣，想之出於頂門，亦如蓋焉。其色碧，息極復歸其藏者，八十一過，於是八旬有一日而後煉心。<span lang="EN-US"><br>
		</span>
		　　心有赤氣，其數如前，而後煉脾。脾有黃氣。其數如前，而後煉肺。肺有白氣，其數如前，於是五藏俱足，則五氣俱興，齊出於頂，其氣五色，光照一室，可以升騰於天矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　永元真人曰：煉之者在夫七月，水生可以煉腎；十月木生、、可以煉肝；正月火生，可以煉心；四月金生，可以煉肺；土王於四時之季月，隨四時可以煉脾，每一氣蓋八旬有一日焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">道樞卷之三十一竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#1</span><span style="font-family: 新細明體,serif; color: #943634">治：輯要本作『冶』 
		。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#2</span><span style="font-family: 新細明體,serif; color: #943634">化：原作『花』 
		，據輯要本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#3</span><span style="font-family: 新細明體,serif; color: #943634">曰：原作『口』 
		，據輯要本改。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
