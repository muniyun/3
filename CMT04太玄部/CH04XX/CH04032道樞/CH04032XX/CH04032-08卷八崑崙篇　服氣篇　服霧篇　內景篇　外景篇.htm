<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size:24.0pt;
font-family:新細明體;color:maroon">道樞</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：道樞。宋·曾慥編著。四十二卷。底本出處：《正統道藏》太玄部。參校版本：一、《道藏轉要》本，收入該書紫集第三至第六冊（簡稱輯要本）。二、《至游子》（《四庫全書存目叢書》影印重慶圖書館藏明嘉靖四十五年姚汝循刻本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:&quot;新細明體&quot;,&quot;serif&quot;;color:maroon">道樞卷之八</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:&quot;新細明體&quot;,&quot;serif&quot;;
color:maroon">至游子曾慥集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　崑崙篇崑崙之巔，是為泥丸；百神所宅，升舉之門。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　至游子曰：吾聞之太上日，道一而已。一者，斯真一之謂乎？《黃庭經》曰：子欲不死修崑崙。崑崙者，泥丸也；其猶天焉。陰不升而陽不降則在於物也，其不能造化矣；在於人也，其亦不能運轉不息，與天地同流者也。故曰：向上一路，千聖不傳。其惟吾所謂真一而已爾。<span lang="EN-US"><br>
		</span>
		　　桓凱嘗授道於仙君李桓，因以桓為氏。仙君曰：金丹外藥，飛步隱身，坎離交際，汝皆已究達，而未聞大道也。夫默朝上帝者，實昇舉之門焉，然後可以超真不夜之鄉，返魂不死之藥。玉泉出崑崙之山，金丹出日月之國。其山也，高不滿尺，大不盈升，三帝共居，百神所宅。悟此法門，朝真萬遍，功行純備，飛昇紫霄，在乎方寸而已。兩眉之問，神光之戶，玉門、金柱相問而不通，惟得秘語靈文斯可至矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　夫身之中有三萬六千精光之神焉，一萬二千魂魄之君焉，泥丸之中有長生不死之大君焉。二儀四象，八卦九官、方丈蓬壺，并悉圓滿，無少不具。日月在乎崑崙之下，流光散於金池。金者內應於肺，肺者反應於鼻；木者內應於肝，肝者外應於目。目隨五色而盲，鼻逐五香而塞。金木問隔，流光外門，神珠散失，斯其至於死者耶。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　夫能回日月之華景，照太極之崑崙山者，何道也？吾左右之目者，日月也。照於十有二時之中，於是天門開焉，真仙自至而返童矣，三年而結黃雲，千日而成聖胎，九年而登金闕，十有二年而登三臺，如是則龍虎自然交矣。上帝安於金臺，眾神惟慕瞻乎天表。仙君因告凱曰：汝受靈文，汝心當如死灰焉，．積功十有二年，斯躡於仙梯，白光生於圓象，紫氣衝於雲霓，壽與天地齊矣。凱下拜登受。仙君申言曰：內照返靈光，太一含真芳，馨香散華谷，鬱鬱生紫房，天門開上蒼，默默朝玉皇，知此則靈光自照，內境精明矣。吾觀夫竺乾之象，其頂出白色，在乎圓光之中而坐寶蓮，然則道之成矣。佛老豈有異乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;新細明體&quot;,&quot;serif&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:&quot;新細明體&quot;,&quot;serif&quot;;color:maroon">服氣篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　資穀以強，資氣以靈；強則有衰，靈則長生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　至游子曰：夫人稟天地元氣而生，故一吐一納，內外相應焉。六氣者，分屬於五臟，餘一氣則包乎三焦者也。能服其氣，一年則氣通矣，二年則氣行矣，三年則氣成凝結為玄珠矣。氣者，道也；道者，虛無也；虛無者，自然也；自然者，無為也；無為者，心也。心不動者何也？內心不起則外境不入，內外安靜則神和，神和則氣和，氣和則元氣自充，元氣自充則五臟滋潤，五臟滋潤則百脈流通，百脈流通則津液上應，津液上應則五味止絕，飢渴不生，反老還童當自玆始矣。故始也，氣化為血，血化為精，精化為神。一年易氣，二年易血，三年易脈，四年易肉，五年易髓，六年易筋，七年易骨，八年易髮，九年易形。三萬六千神居於其身，化為仙人矣。夫神者，無形之至靈也。故神稟於道，靜而合乎性焉；人稟於神，動而合乎情焉。是以率性則神凝，久則神止，極則神遷，止則生，遷則死，皆情之所移，非神之所使也。服氣之士，一念而神升乎三界之外，下登乎崑崙之丘，入於絳宮，徹於涌泉，使元氣輪轉而不窮。《經》曰：元氣流通，不死之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:&quot;新細明體&quot;,&quot;serif&quot;;color:maroon">服霧篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　天地之精，散而為霧；餌其英華，形可以駐。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　束華玉妃嘗告張微子曰：吾有服霧之方。微子曰：敢問何謂也？玉妃曰：霧者，山澤華精，金石之盈氣也。久服之能散形入空，與雲合體矣。微子曰：敢咨其方？玉妃曰：吾以平旦之初，坐臥任己，先暝其目，內觀五臟，而後口出呼氣二十有四過，目見五色之氣，繞纏乎尺宅之上，納乎玉池之中者五十過，咽津者亦如之，既，祝曰：太陽發輝，雲霧四遷，結氣宛曲，五色洞天。神姻合啟，金石華真。藹鬱紫空，煉形保全。出景藏幽，五靈化分。合明扇靈，時乘六雲。和攝我身，上昇九天。既已，復琢齒者七，咽液者七。久而行之，可以乘雲霧而逝矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:&quot;新細明體&quot;,&quot;serif&quot;;color:maroon">內景篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　一身之中，有神司之；心安神寧，形則不衰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　梁丘子曰：黃庭者，腦中、心中、脾中者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　《經》曰：琴心三疊舞仙胎。何也？琴，和也；疊，積也。存三丹田，使和積如一。胎仙者，胎息也；猶胎在腹有氣而無息也。<span lang="EN-US"><br>
		</span>　　《經》曰：七羹玉籥閉兩扉，何也？七竅開合，譬夫關籥，用之以道，不妄開焉。存神閉目者，二扉也。<span lang="EN-US"><br>
		</span>　　《經》曰：重疊金關密樞機。何也？守精神而不泄也。<span lang="EN-US"><br>
		</span>　　《經》曰：靈臺盤固不衰竭。何也？心者，靈臺也。有神靈居之，靜則守一，動則存神，神全則體安，斯不衰竭矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　《經》曰：天中之嶽精謹修。何也？天中之嶽者，鼻也。數按其左右則其氣平矣，所謂灌溉中嶽者也。<span lang="EN-US"><br>
		</span>　　《經》曰：宅中有真裳衣丹，審能見之無疾患。何也？元陽子曰：常存心神則無病矣。<span lang="EN-US"><br>
		</span>　　《經》曰：翳鬱道煙主清濁。何也？翳鬱者，木象也。得火則煙生，得陽則氣清，清則目明，濁則目暗矣。<span lang="EN-US"><br>
		</span>
		　　《經》曰：心部之宮蓮含華，主適寒熱榮衛和。何也？寒熱，陰陽靜躁之氣也。人常和適以榮衛其身，老子所謂躁勝寒、靜勝熱，清靜為天下正者也。<span lang="EN-US"><br>
		</span>
		　　《經》曰：外應口舌吐五華，臨絕呼之亦登蘇。何也？心主口舌者也，吐納五臟之津，辨識五行之味，有疾則當存丹元，童子朱衣赤冠以救護焉。<span lang="EN-US"><br>
		</span>　　《經》曰：肝部之宮翠重裹，主諸關鏡聰明始。何也？青陽之本始，竅於目，五行之關鏡也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：攝魂還魄永無傾。何也？月之三日、十有三日、二十有三日，其夕三魂奔尸游於外，攝之者常仰視，去枕，伸足，交手於心之上，暝目，閉氣三息，扣齒三通，既，以存心之中，有赤氣如鸚子從內出於咽中，赤氣益大，覆於其身而變成火，以焚其身，覺其體小，熱則呼三魂之名曰：爽靈、胎光、幽精，而微祝曰：太微玄宮，中黃始青。內煉三魂，胎光安寧。神寶玉室，與我復生。不得妄動，監者太靈。若欲飛行，惟詣上清。若有飢渴，得飲玉精。月之朔、望及晦，七魄流蕩，則夕當仰眠，伸足，以其掌掩耳，令指相接於頸上，閉息七過，叩齒七通，心存鼻端，白氣其大如豆，須臾漸大，冠於其身上下九重，其氣忽成二青龍，在二眉之中，白虎在於鼻之左右，朱雀在於心之上，靈蛇在於左足之下。有二玉女衣錦衣，手執火光，當於耳門。既已，咽唾七過，呼七魄之名曰：尸狗、伏矢、雀陰、吞賊、非毒、陰穢、臭肺，則祝曰：素氣九還，制魄邪奸。天狩守戶，嬌女執關。煉魂和柔，與我相安。不得妄動，看察形顏。若有飢渴，飲日月丹。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：腎部之官玄闕員，中有童子真上玄，主諸六府九液源，外應兩耳青液津。何也？上玄者，心也。氣與腎連，故五臟六府九液相交，百脈流通，廢一不可焉。九液者，九竅之津也。腎官主於耳，其氣衰則陰襲其陽，和合則百脈津液流通矣。腎氣充足則耳目聰明，其陽不衰矣。<span lang="EN-US"><br>
		</span>　　《經》曰：二部水王對生門，使人長生昇九天。何也？元陽子曰：寒暑相催<span lang="EN-US">#1</span>，男女相成。腎之左男戴日，右女戴月，其水王則化為赤子，赤子化為真人而昇於九天。九天者，九黑也。青天之氣主生者也。<span lang="EN-US"><br>
		</span>
		　　《經》曰：含漱金醴吞玉英，遂至不死三蟲亡。何也？金醴、玉英，口中之津也。心中胃口有詫女嬰兒，裸而無衣正立於胃管，張口承注靈液，仰吸五氣，當漱滿口內外津液，滿口吞之，遣入玄女口中，五過既畢，叩齒三通，咽液九過，則三蟲亡矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：常念三房相通達，存漱五牙不飢渴。何也？明堂、洞房、丹田之房，三三如九，合九為一。五牙者，五行之生氣也。常以立春之日鸚嗚之時，入室東向九拜，平坐，叩齒九通，思束方安寶華林青靈元始老君九千萬人下降，室內鬱鬱如雲，以覆其形，從口而入，直下於肝，祝曰：九氣青天，元始上清，皇老尊神，衣服為青，役御天官，煥明歲星，散輝流芳，陶溉我形，上食朝霞，服引木精，因養青牙，保鎮於靈，肝府充縊，玉芝自生，延年駐色，顏及童嬰，五氣混合，天地長并。祝已，即引青氣九咽而止。<span lang="EN-US"><br>
		</span>
		　　《經》曰：五嶽之雲氣彭亨，保灌玉廬以自償，玉盧，鼻也。五形圓堅無災殃。何也？五嶽之氣者，五藏之氣也，疏通無壅則三蟲自亡，出入玄牝，綿綿不絕，於是存煉道成，虛室生白，五藏堅圓，斯疾不生矣。<span lang="EN-US"><br>
		</span>　　《經》曰：五靈夜燭煥八區。何也？五靈者，五星也。羅列一身，常能存之，則與天地同體矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：方寸之中念深藏。何也？方寸之中是為下關，在臍之下三寸，其方圓一寸，以藏精者也。方靜圓動，不動不靜，惟當杜塞不可泄焉。<span lang="EN-US"><br>
		</span>
		　　《經》曰：內挾日月列宿陳，七曜九元冠生門。何也？於子之時，心存西方太白星，在二眉之間上直入於一寸，是為玉堂、紫闕，左日右月。次存北方辰星，在於帝鄉、玄宮；玄宮者，在於髮際五分直入一寸是也。次存束方歲星，在於洞闕、朱臺；朱臺者，在目之後直入一寸是也。次存南方熒惑星，在於玉門、華方；華方者，在於目毗之際五分，直入五分是也。次存中央鎮星，在於金室、長谷；長谷者，在於人中直入二分是也。其存之如綴懸於上，叩齒五通，咽液五過。微祝曰：高元紫闕，中有五神，寶耀敷輝，放光衝門，精氣積生，化為老人，首巾素容綠被絳裙，右帶流鈴，左帶虎賁，手把天剛，散絳飛辰，足躡華蓋，吐芒煉神，三景保守，令我得身，養魂制魄，乘楓飛仙。故七曜者，七星也。配七竅者也。九天者，九辰也，配九竅者也，廢一不可焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：氣亡液漏非已形，專閉御景乃長寧。何也？閉房煉氣，不遠唾，不多言，閉情欲，存日月之光是也。上清有採飛根之法，常以日出之初東向叩齒九通。陰祝曰：日魂珠景，昭韜綠瑛，回霞赤童，玄炎諷象。既已，暝目握固，存五色流霞，俱入於口，是為日華飛根者也。於是向日吞霞四十五，咽復咽液九過。<span lang="EN-US"><br>
		</span>
		　　《經》曰：五行相催返歸一，三五合氣九九節。何也？五行之生克周而復始，相催之道返歸於一。一者，水數也。是乃五行之首，萬物之宗焉。老子曰：道生一，一生二，二生三，三生萬物。易有太極，是生兩儀。太極者，一也。一者，元之稱也。萬物所成，故曰終歸一也。三者，在人則耳、鼻、口也。五者，帝精也。故三五合，三三為九者也。夫三五者，天地之根蒂，六合之要會，九宮之氣節也。三元之氣，混成之精，出入上清、太素之宮，能存思之則得長生之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：高奔日月吾上道。何也？有吞月精之法，俟月出西向叩齒十通，微呼月魄五夫人之名而祝曰：月魄皎蕭，芬艷翳察，婉虛靈蘭，鬱華結翹，淳金清熒，艮容臺標。於是瞑目握固，存月中五色精光俱入於口，其月光之中有黃氣，其大如目瞳，是為飛黃月華玉胞之精者也，能修之則鬱儀奔日，結璘奔月，同聲相應，同氣相求者也。<span lang="EN-US"><br>
		</span>
		　　《經》曰：玄元上下魂魄煉，一之為物頗卒見。何也？資一以為煉神，煉神以合一。一者，無為之稱也。其心恬淡以得之而不可見也，守真志滿一自歸己焉。<span lang="EN-US"><br>
		</span>　　《經》曰：結珠固精養神根。何也？結珠者，咽液先後相次如珠，固精不泄焉。神根者，形軀也。<span lang="EN-US"><br>
		</span>　　《經》曰：坐起吾俱共棟梁，晝夜耀景暮閉藏，通利華精調陰陽。何也？神以身為屋邑，是為其棟梁者也。</span><span style="font-family:&quot;新細明體&quot;,&quot;serif&quot;;color:maroon">心神用捨，與目相應。華精者，目精也。心開則目開，晝陽而暮陰，故曰調陰陽也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　《經》曰：散髮無欲以長存，五味皆至正氣還。何也？胎息之法，仰外散髮，其枕高二寸二分，屈左右手之拇指，握固，閉目，伸左右臂去其身五寸，及漱滿口，咽其津液者三，微以鼻內之氣入五六息而吐之。一呼一吸為一息。至十吐氣可以噸呻，呻畢復為之，滿四九為一竟焉。一竟者，七日一復也。散髮者，無為無欲，神凝液流，元氣入於臟，以成五味而俱至焉。合五為一，寂然清靜焉。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:&quot;新細明體&quot;,&quot;serif&quot;;color:maroon">外景篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:&quot;新細明體&quot;,&quot;serif&quot;;color:maroon"><br>
		</span>
		<span style="font-family:&quot;新細明體&quot;,&quot;serif&quot;;color:maroon">
		　　玉牝金籥，以堅其內；獨飧太和，可以不死。<span lang="EN-US"><br>
		</span>
		　　《經》曰：上有黃庭下關元。何一也？黃庭者，在首之中，明堂、洞房、丹一田是也。二眉卻入一寸為明堂，二寸為洞房，三寸為丹田。三者為上元之一一也。黃庭者，兩半而成洞房，中生赤一子則為一焉。常思之無失，則赤子化為真人在明堂之中。故知一者在明堂者也。行氣導引，閉目內視，安心定志，混沌無涯，致其精上流於泥丸焉。明堂之中有君臣，洞房之中有父母，丹田之中有夫婦。或曰：黃庭者，脾也。其治在中關元臍之下三寸，元陽之門在於其前，懸精如鏡，明照於一身。此道也。<span lang="EN-US"><br>
		</span>
		　　《經》曰：後有幽闕前命門，呼吸廬門入丹田，玉池清水灌靈根。何也？幽闕者，二腎也。其狀如覆杯，去臍三寸，上小下大，有日月焉。命門者，臍之下也。呼吸喘息者何也？氣出為呼，氣入為吸。廬者，鼻也，是為吐故納新之要焉。眉問卻入三寸者，丹田宮也。玉池清水者，口之津液也。靈根者，舌也。常當琢齒漱液，可以溉灌舌根焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">
		　　《經》曰：外本三陽神自來，三陽可長生。何也？男八女七，者，三光之曆候也。內養從此而生，與日月相守，天地相保焉。三陽嬰兒生時，一神魂魄來入於胎中，鼻引陽氣取之以內養。赤子、真人、嬰兒，是為三陰，所謂陰神一也。魂，陽也；魄，陰也。世之人無有道德則魂魄離身散矣。夫能拘魂制魄，使不動作，常在身中，則道合於自然者也。<span lang="EN-US"><br>
		</span>
		　　《經》曰：遊璣懸珠還無端，玉牝金鑰身圓堅。何也？遊璣運轉，氣脈流通而不止也。閉口養神，漱練醴泉如流珠也。陰為牝，陽為鑰，兩不相傷，得乎口和，還精煉形，故得圓堅也。<span lang="EN-US"><br>
		</span>　　《經》曰：象以四時<span lang="EN-US">□</span>如丹，仰前後卑各異門，送以還丹與玄泉，象龜引氣至靈根。何也？明堂四達，應於四時，真人子丹之所居。咀嚼其氣，夫能思之則壽無窮焉。首與足，腎與心，心赤腎黑，本於同根。水火相克，故異門也。丹者，血也。化入下元，變為白精<span lang="EN-US">#2</span>。當此之時縮鼻還之，上至於泥丸，下至於口，變為玉泉，以鼻引氣至於舌根，咽送於腹則雷嗚應之，此真氣使之然也。<span lang="EN-US"><br>
		</span>　　《經》曰：獨食太和陰陽氣，故能不死天相既。何也？世人食土地之</span><span style="font-family: 新細明體,serif; color: maroon">精，以死報地；聖人食元和之氣，以仙報天。故學仙者朝食陽氣，暮食陰氣，并元氣則可以不死矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：道自持我神明光，晝日昭昭夜自守，渴自有漿飢得飽。何也？思心中之赤氣，明照萬神，守日月之光，念二腎之根，晝守光夜守神，飢食自然之氣，渴飲華池之漿，則不飢渴而長生矣。<span lang="EN-US"><br>
		</span>
		　　《經》曰：經歷六府藏卯酉，轉陽之陰藏於九。何也？根生六府，藏於卯酉，其要妙者也，陽反屬陰，轉體相就，還藏於九。九為首焉，此所謂左三右七，戴九履一也。常於鸚嗚之時，仰臥披髮，琢齒三十六通，吞精咽氣，斯遠死之道也。<span lang="EN-US"><br>
		</span>
		　　《經》曰：肝之為氣脩而長，羅列五臟生三光，上合三焦道飲漿。何也？脩氣上行，達於其首，以補泥丸。五宮六府各有所主，故腎之上下有日月三光焉。三光者，日、月、星候也。三焦者，三關元也。漿者，華池也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：我神魂魄在中央，精液流泉去鼻香，立於玄膺含明堂。何也？中央魂魄者，二腎也。左魂右魄，晝則以魂守魄焉，暮則以魄守魂焉，拘魂制魄，不得動作可也。陰陽交接，漏液失精，則飲食無味鼻失芳香矣。舌下者，玄膺也。肺者，明堂也。含氣咽之，灌於明堂，則流行於身中矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：通我精華調陰陽，伏於玄門候天道。何也？此蓄精養神者也，負陰抱陽，調其精神。夫玄門者，鼻也。候上都之一神，使守精神以念其身焉。<span lang="EN-US"><br>
		</span>
		　　《經》曰：清靜無為神留止，精神上下關分理。何也？內修其道作無為焉，外修其道作無欲焉，於是心不煩亂，精神留止。精者，神也。氣者，道也。保精息氣，上下各有分理焉。當精思上下部，以守一神可也。<span lang="EN-US"><br>
		</span>
		　　《經》曰：七孔已通不知老，還坐天門候陰陽，下於喉嚨通神明，過華蓋下清且凍，入清靈淵見吾形。何也？首面七孔者，精神之門戶也，通利其身則不老矣。朝食陽氣，暮食陰氣，會於口中。於是喉嚨之中有十二亭長，皆持玉戟守之，真人在其內主通氣上下者也。眉者，華蓋也。神位其中，入於腦戶，見於泥丸，可以卻白駐年矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: maroon">
		　　《經》曰：還過華池動腎精，立於明堂望丹田，將使諸神開命門。何也？從其腦戶曆脊下入於腎者也。眉問卻入一寸是為明堂，卻入三寸是為丹田。鼻者，天根也；引其真氣晝夜綿綿可也。<span lang="EN-US"><br>
		</span>
		　　《經》曰：隨鼻上下開二耳，閥視天地存童子，調和精華理髮齒。何也？元氣出入於鼻，上下通於二耳也。天者，首也；地者，下部也。童子者，存念守一神也。吸其五氣，琢齒三十六通，咽津三十六過，可以理玄白也。<span lang="EN-US"><br>
		</span>　　《經》曰：藏養靈根不復枯。何也？養舌之根則不復枯燥，舌之下有醴泉，其出如流珠，常含而咽之勿妄吐也。<span lang="EN-US"><br>
		</span>　　《經》曰：閉塞命門如玉都，壽傳萬歲將有餘，脾中之神遊中宮。何也？人生繫帶於精液，常當愛養之勿</span><span style="font-family:&quot;新細明體&quot;,&quot;serif&quot;;color:maroon">妄施捨，則精凝如玉，在於下部也，可以長生焉。脾者，在太倉之上，朝為老君守理，暮游明堂，為太一君者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:&quot;新細明體&quot;,&quot;serif&quot;;
color:maroon">　　《經》曰：通利血脈汗為漿。何也？五內安寧，手足汗液，此神明之信也。<span lang="EN-US"><br>
		</span>　　《經》曰：上察天氣年益長。何也？食其元氣則骨輕矣，氣與神相和則壽三百年矣。<span lang="EN-US"><br>
		</span>　　《經》曰：服食玄氣可遂生，還過七門飲太淵。何也？玄氣者，二腎問之白氣也。太淵者，咽口中之醴泉也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;新細明體&quot;,&quot;serif&quot;;color:maroon">#1</span><span style="font-family:&quot;新細明體&quot;,&quot;serif&quot;;
color:maroon">催：輯要本作『推』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;新細明體&quot;,&quot;serif&quot;;color:maroon">#2</span><span style="font-family:&quot;新細明體&quot;,&quot;serif&quot;;
color:maroon">精：輯要本作『清』。</span></p>
		<p style="margin:0cm;margin-bottom:.0001pt">
		<span lang="EN-US" style="font-family:
&quot;新細明體&quot;,&quot;serif&quot;;color:maroon">&nbsp;</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
