<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size:24.0pt;
font-family:新細明體;color:maroon">道樞</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：道樞。宋·曾慥編著。四十二卷。底本出處：《正統道藏》太玄部。參校版本：一、《道藏轉要》本，收入該書紫集第三至第六冊（簡稱輯要本）。二、《至游子》（《四庫全書存目叢書》影印重慶圖書館藏明嘉靖四十五年姚汝循刻本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		道樞卷之三十八</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:&quot;新細明體&quot;,&quot;serif&quot;;
color:#943634">至游子曾慥集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #943634; font-weight: 700">
		<font size="5">會真篇</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　</span><span style="font-family:標楷體;color:#943634">張皇幽經，揚厲玄言；明示來今，入道之門。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　華陽子施肩吾也曰：水、火、金、木、土，五行也。相生而為子母，相克而為夫婦，舉世皆知也。明顛倒之法，知抽添之理者鮮矣。上、中、下、精、氣、神，三田也，舉世皆知也。得返復之義，見超脫之功者鮮矣。明五行之顛倒，然後可以入道，知其抽添，方為有道者也。得三田之返復，然後可以得，道至於超脫，方為成道者也。<span lang="EN-US"><br>
		</span>
		　　吾觀夫得道而超脫者，西山十余人而已。其要蓋二十有五焉：曰識道，曰識法，曰識人，曰識時，曰識物，曰養生，曰養形，曰養氣二日養心，曰養壽，日補內，曰補精，曰補氣，曰補益，曰補損，曰真水火，曰真龍虎，曰真丹藥，曰真鉛汞，曰真陰陽，曰煉法入道，曰煉形化氣，曰煉氣成神，曰煉神合道，曰煉道入聖。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　葛仙公曰：釋子滯於頑空，儒者執於見在，不知先聖之道存於一心也。純陽子知其然，故好性宗，修乎天爵，而棄人爵；鄙乎頑空，而悟真空焉。此不可以不識道者也。<span lang="EN-US"><br>
		</span>
		　　太上隱書曰：三千六百法，而養命者數十家。三千六百者，十年之期也。數十者，天一、地二、天三、地四，天五、地六，天七、地八，天九、地十，五行陰陽之數也。<span lang="EN-US"><br>
		</span>　　昔者華佗<span lang="EN-US" style="background: lime">#1</span>謂久逸而氣滯血凝，觀五禽之戲而作導引，使榮衛通暢，後人因之名為般運者，誤也。昔陳義遺女於道，效龜之吐納，終年餓而不死。後人因之名為服氣而求丹藥者，誤也。張紹謂五味亂人之真液，一藏好則一藏惡，一氣盛則一氣弱而罷五味。後人因之名為休糧者，誤也。劉洞知真陽真陰，有余則引其子，不足則殺其鬼，補且瀉之。後人因之以採日精月華，而取天地之正氣者，誤也。容成子教黃帝房中之方，恐其走失真氣，．而虧修養之宜，故為制禦於可欲之境而已。不知採戰有功，而奪其氣。後人因之遂謂以人補人者，誤也。黃帝修養於崆峒而無功。廣成子教以煉外丹，以補久虛積陽之損。後人因之欲餌無情金石者，誤也。<span lang="EN-US"><br>
		</span>
		　　扁鵲釋《靈樞》之篇，謂鼻引清氣，口吐濁氣，留之二十有四息，為火一兩，以之煉真鉛如戲蕊，其名曰陽胎；以之煉真汞如含蓮，其名曰陰胎。胎在財息住，息住則神存，積而入聖。後人因之以多入少出為閉息之法，聚氣為胎者，誤也。《九仙經》曰：大病用火，小病用水。用火者，納氣而升於身，使真氣遍於四大，以卻陰邪；用水者，納氣而升於身，使氣透如涌泉，定中以意送於病之所在，則氣血通而無滯。後人因之閉氣以舌為轄輔，左旋右攪，收斂餘津，漱而咽之，復隨腸胃傳送於外，謂之澆濯以長黃芽者，誤也。《通玄經》曰：守無為之道，得自然之理，清而不濁，靜而不動。後人因之持靜絕邊者，誤也。《靈寶內觀經》日：外境不入，內境不出，閉目內視，降君火於下田，布黃雲於四大，笙簧車騎羅列往來。後人因之身如槁木，心若死灰，失於昏寂，陰靈出於天門，止於投胎就舍者，誤也。於是又有開頂取縮龜，住山識性，燒煉讀誦，布施供養，皆無益者也。殊不知己之水火焉，火中有水，水中有火，火上負陰，恍恍惚惚，其物為真一之水；水上抱陽，杳杳冥冥，其精為正陽之氣。此不可以不識法者也。<span lang="EN-US"><br>
		</span>
		　　學道者必有師。張夢乾三遇海蟾子，得三成之道；解志一見許旌陽，授九轉之功；王猛見長壽大仙，而識大道；梅福遇大洞真仙，而盡天機。然師者，或自隱而不言，或盛德若不足焉。黃帝求赤松子半年，止得《中戒經》，以防外失；劉安從王道厚終年，而得一小法，不及修養，故陰長生，不以馬明生久病而息其業，葛稚川不以鄭思遠家法而誨於人。然則，師者豈易識哉？固有大辯若訥者，善為辭說者，道貌古顏者，大醇小疵者，始愚終聖者，此不可以不識人者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　古先至人欲修煉者，必先修養焉。凡沐浴，不可以當風然未若真沐浴者也。此何謂歟？幽室靜房，閉目冥心，升身正坐，使元氣上升，通滿於四大，上入於泥丸。此所謂真沐浴。蓋萬萬於外之水火矣，屍於順陰陽升降之宜，明月月往來之數者乎！<span lang="EN-US">
		<br>
		</span>
		　　夫春生夏長也，而梅艷菊芳矣；秋收冬藏也，而柏實松茂矣；人而不能養真性以煉形，愧於草木者也。鶴知夜半，因陰成陽。燕識戊己屬水避土，蛇巳日不行路，鶯春時而出谷；人而不能養元陽以藏真氣，愧於禽獸者也。無知者耗失其八百一十丈之元氣，而不知其氣春在肝，夏在心，秋在肺，冬在腎。此其大運而隨天者也。子在腎，卯在肝，午在心，酉在肺，此其小運而隨日者也。<span lang="EN-US"><br>
		</span>
		　　天地之春夏秋冬，日月之弦望晦朔，人之子午卯酉，其相合者也。天地之日月，月之日，日之時，人之度，名三百有六十焉。天地之氣，日月之度，人之時，各二十有四焉，又其相同者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　自子至於午而氣生者，陽也；自午至於子，而氣謝者，陰也。日寅、日辰、曰午、日申、曰子、日戌、曰甲、日丙、曰戊、日庚、日壬，陽之時也；日卯、曰巳、日未、日酉、曰亥、日丑、日乙、日丁、日己、日辛、曰癸，陰之時也。辰為太陽，卯為陽明，寅為少陽，丑為太陰，子為少陰，亥為厥陰，戌為太陽，酉為陽明，申為少陽，未為太陰，午為少陰，巳為厥陰。故午者，腎之氣與心之氣交，自下而上，三陽聚之時也。子者，心之氣與腎之氣交，自上而下，三陰聚之時也。魂為陰中之陽，其氣生於卯之初焉。魄為陽中之陰，其氣生於酉之末焉。養陽者不當在乎春夏，所以養之者，以其氣在於心與肝也；養陰者不當在乎秋冬，所以養之者，以其氣在於腎與肺也。夏至之後，真汞積於絳宮；冬至之後，真鉛積於丹田。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　木運交乎天霧，二十有五度，是為巽也。以陽交於陽，當此之時，宜收之以成大藥焉。金運交於靈符，二十有五度，是為乾也，以陰交於陰，當此之時宜煉之以為還丹焉。故起火煉形在乎氣升之前，聚火運之在乎陰降之際。若夫煉形住世，則以氣為先，用五行相克之時，煉氣超凡，則以時為先，使三田返復之候，彼不見功者，王時不收也，損時不補也，散時不聚也，合時不取也，無時不求也，還時不煉也。此其不可以不識時者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　正陽子曰：心者，天也；腎者，地也；肺者，月也；肝者，日也。<span lang="EN-US"><br>
		</span>　　崔玄真曰：腎之氣者，嬰兒也；心之液者，姥女也；肝之氣者，陰中之陽，是為日之魂也；肺之氣者，陽中之陰，是為月之魄也。<span lang="EN-US"><br>
		</span>　　何謂四象乎？日心者，朱雀也；腎者，玄武也；肝者，青龍也；肺者，白虎也。<span lang="EN-US"> <br>
		</span>
		　　葛仙公曰：嬰兒者，心液之上，正陽之氣也；姥女者，腎氣之中，真一之水也；金公者，肺之老陽也；黃婆者，其陽微弱，當使之復還下丹田；餘液者，老陰也。腎掖至於脾液，是為真陰近於少陰，其陰衰弱，當使之復還下田。此亦四象者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　太白真人曰：五行顛倒術，龍從火內出，五行不順行，虎向水中生，何也？<span lang="EN-US"><br>
		</span>
		　　華陽子曰：龍者，束方甲乙也，何以出於火中歟？蓋心液正陽之氣也，故日陽龍出於離宮焉。虎者，西方庚辛也，何以生於水中歟？蓋腎氣之中，真一之水也。故日陰虎生於坎位焉。龍本陽物，而善升舉，其在水中，乃陰中陽也，故比於心液之上正陽者焉；虎本陰物，而善奔馳，其在於陸，乃陽中之陰也，故比於腎氣之中真一者焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　陰真君曰：北方正氣為河車，何也？<span lang="EN-US"><br>
		</span>
		　　華陽子曰：人之身，萬陰之中有一點元陽焉。元陽上升，薰蒸其胞絡，於是上生乎元氣，自腎氣以傳肝，肝氣以傳心，心氣以傳肺，肺氣以傳腎。是為小河車也。肘後飛乎金晶，自尾間而起，故從下關過中關，從中關過上關；從上田至中田，從中田至下田。是為大河車也。純陰下降，真水自來；純陽上升，真火自起。一升一沉，相見於十二樓，還丹出其金光，集然萬道。是．為紫河車也。車之行於河也，猶氣行於血絡者焉；車之載物，猶氣中藏乎真水者焉。<span lang="EN-US"><br>
		</span>　　廣成子教黃帝煉丹於崆峒，鉛在五金而為黑金，就黑金而取銀焉；砂在八石而為赤石，就赤石而取汞焉。以汞合於鉛，斯謂之寶歟！．此外也。<span lang="EN-US"><br>
		</span>
		　　若夫腎之所藏真氣者，鉛也。陰陽所合之真精者，汞也。火候無差，則精為汞，汞為砂，砂為丹。故日真鉛是也。肘後金聶飛入於上宮，自其頂而入於下田，真火前起而升入於泥丸自心而過重樓，一陰一陽，上水下火，而得既濟之道，奔於元海，而為紫金之丹。故曰真汞是也。陰陽者有四交、四合：日陽交陰，日陰交陽，日陽交陽，日陰交陰；日陰合陽，日陽合陰，日陰合陰，日陽合陽。應乎天地之八節、日月之八候者也。此其不可以不識物者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　古今談養生者多矣，少思寡欲者，可以養心而已；絕念忘</span><span lang="EN-US" style="font-family: 'New MingLiu',serif; color: #943634">·</span><span lang="EN-US" style="font-family: 新細明體,serif; color: #943634">
		</span><span style="font-family: 新細明體,serif; color: #943634">
		機者，可以養神而已；飲食有節者，可以養形而已；務逸有度者，可以養亂而已；入清出濁者，可以養氣而已；絕淫戒色者，可以養精而已。華陽子曰：斯非養生之至者也。<span lang="EN-US"><br>
		</span>
		　　善養生者，於王之時，則養而取之；衰之時，則養而補之。春則養其脾，秋則養其肝，夏則養其肺，冬則養其心。煉形則起火矣，還丹則聚氣矣。此年中用月者也。<span lang="EN-US"><br>
		</span>
		　　春夏則養其陽，何也？以真氣隨天之大運在於肺與腎。腎肺者，液降之所也。此陰陽傳送者也。腎之氣生於子之時，是一陽生於二陰之中者也。於時澄心靜慮，閉目升身，內想火輸起於丹田。此氣生而養之有法者也。肝之氣生於卯之時，是一陽生於二陰之中者也。於時孤坐閉目，多入少出，內存男女相見於黃屋之中，而產就嬰兒。此陽生而養之有法者也。心之氣生於午之時，是一陰生於二陽之中者也。於時忘言絕念，滿口含津，以攻心之氣而不散，內存龍虎交合於煙焰之中，盤於金鼎，奔流於下丹田。此陰生而養之有法者也。肺之氣生於酉之時，是一陰生於二陽之中者也。於是閉目冥心，微脅其腹，內存大火炙於鼎中。鼎中有三昧之火齊發炎炎。此陰生而養之有時者也。於是三百日胎全而真氣生，養其真氣而煉之，則生神矣。三花聚頂，五氣朝元。五百日陽神生，養其陽神<span lang="EN-US"><br>
		</span>而煉之，則合道矣。夫自生形而養之，以生真氣；自生氣而養之，以生法身。法身者，身外有身者也。此養生之道也。<span lang="EN-US"><br>
		</span>
		　　善養形者，先寒而衣，勿頓多焉；先暖而解，勿頓少焉。久勞則安閑，以保其極力焉；久逸則導引，以行其滯氣焉。暑當風則榮閉衛結；夏臥濕則氣散血注，冬而極熱則腎受虛陽，及於春夏，肝與心必有壅蔽之疾；夏而極凍，則心抱浮寒，及於秋冬，肺與腎必有沉滯之患。善養形者所為戒也。勿極饑而食，食勿過乎飽，飽則傷神，饑則傷胃矣。勿極渴而飲，飲勿過乎多，多則損氣，渴則傷血矣。沐則用旬。旬者，數滿而復還，真氣在腦者也。沐之則耳目聰明矣。浴則用五。五者，五氣流傳遍浴之，則榮衛通暢矣。然浴不可頻，頻則雖肌體光澤，而血凝氣散，久而氣損，故有癱瘓之疾，是氣不勝血，而神不勝形也；沐不可頻，頻則氣壅於上腦－，滯於中，久而經絡不能通暢，故有體重形疲之苦。是以古人以陽養陽，陽不耗散矣；以陰煉陽，陽不損弱矣。一年之內，春夏養陽，秋冬養陰，斯借陰養陽，以陽消陰者也。一日之內，午之前煉乾以氣，故前起煉形，後起金晶焉；午之後煉坤以藥，故有藥則聚氣鍛丹，無丹則收火煮海焉。此皆真陽用於其身，吾所以養形者也。<span lang="EN-US"><br>
		</span>
		　　夫禽之一沖，其制在氣，故履空如實焉；松柏之氣堅，故常茂焉；龜鶴之氣住，故不悴焉。然財善養形者，可不務養氣乎！若夫不語為養者，乃保氣也。其失之昏，入清出濁為養者，乃換氣也。其失之虛，多入少出，攻病可也；以為胎息，非也。上咽下擂，聚氣可也；以作還丹，非也。綿綿若存，用之不勤，委氣而和神也。息之要住，納之不出，閉氣而煉形也。一咽復一咽，雙收二夾，以虛咽為法，惜氣取水以溉灌者也。正坐升身，氣滿四大，血絡通行，營衛和暢，布氣以焚身者也。是皆非養氣也。<span lang="EN-US"><br>
		</span>
		　　善養氣者，生之時養之，使不衰焉；弱之時養之，使不敗焉。古之行屯之象者，取陽之初生，屈而未伸，故朝屯以養氣之茂也；行蒙之象者，取一陽處於群陰之中，暗而不明，故暮蒙以求陽之義也。是以氣者，不可有所傷也。才所不敏而強思，則傷矣；力所不及而強舉，則傷矣。悲哀憔悴，勛傷矣；喜怒過度，則傷矣。汲汲所欲，則傷矣；戚戚所懷，則傷矣。非特此也，久談劇笑，寢息失時，挽弓張弩，耽酒嘔吐，飽食則外，跳步喘息，歡呼哭泣，陰陽不交，積傷至盡，則夭矣。善養氣者，處乎寂寞，淡然無欲，冬至則陽生矣。至於春分之後，陽盛陰散，防其餘陰入於腹，而為苦寒之患，夏至財陰生矣；至於秋分之後，陰盛陽散，防其餘入於腹，而為酷暑之患。勿觀死，死之氣觸生氣者也；勿近穢，穢之氣觸真氣者也。真氣未壯，朝勿虛食，常充口焉；真氣欲絕，暮勿實食，常臧口焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　夫氣者，如縷焉，觸之斯斷矣；如姻焉，擾之斯散矣。不能養之，失保形之道也。然養氣不及採藥，採藥不及煉氣，採氣還元，可以成金丹而羽化者也。故未煉則先採之，未採則先養之，此吾所謂養氣者也。<span lang="EN-US"><br>
		</span>
		　　人以形為舍，心為主。心者，火也。其為南方盛陽之精，其宿熒惑，其神朱雀，其狀三葉，其色朱蓮，是為神明之所依焉。是以從道受生，謂之命；自一稟形，謂之性。所以任物，謂之心。古先至人教人修道，即修心也。虛心以還其實也，無心以除其有也。定心令不動也，安心令不危也，靜心令不亂也，正心令不邪也，清心令不濁也，冷心令不穢也。又在乎少思少念，少欲少事，少語少笑，少愁少樂，少喜少怒，少好少惡，使靈光不亂，神氣不狂，而後可入道也。多思則神殆矣，多念則志散矣，多欲則損壽矣，多事則役形矣，多語則弱氣矣，多笑則傷藏矣，多愁則攝血矣，多樂則溢意矣，多喜則氣亂矣，多怒則百脈不定矣，多好則昏迷矣，多惡則憔悴矣。其源不潔，和氣自耗。此吾所以養心者也。<span lang="EN-US"><br>
		</span>　　集靈資道，神氣相合而為壽，大者一萬二千歲，中者一千二百歲，下者一百二十歲。知修煉之方，而不知養其壽，則修煉亦無功矣。<span lang="EN-US"><br>
		</span>
		　　何以養壽？行不多言，以其傷神而損氣也；寢不張口，以其泄氣而損神也。勿臨危而登峻，以其魂飛也；勿玩殺、勿看鬥，以其氣結也；勿吊死、勿問疾，以其喜神散也；勿臥濕、勿當風，以其真氣弱也；勿入古廟凶祠，以其神驚也；勿戲狂禽異獸，以其神恐也；勿對三光而沒，勿綺語妄言，以其損年也。飲宴勿褻於聖像，以其魂魄不安也；坐外勿近於丘墓，以其精神散也；枯木大樹不可息，以其久陰之氣觸陽神也；探水大澤不可過，以其至寒之性逼真氣也；不時之果勿食，以其內邪氣也。此吾所以養壽者也。<span lang="EN-US"><br>
		</span>
		　　男之右腎先生焉，蓋外精內血，以陰為裹者也；女之左腎先生焉，蓋外血內精，以陽為裹者也。於是腎生脾，脾生肝，肝生肺，肺生心，心生小腸，小腸生大腸，大腸生膽，膽生膀胱，膀胱生三元，三元生三焦，三焦生八脈，八脈生十二經，十二經生十二絡，十二絡生百八十係絡，百八十係絡生百八十纏絡，百八十纏絡生三萬六千外絡，三萬六千外絡生三百六十五骨，三百六十五骨生八萬四千毛竅。<span lang="EN-US"><br>
		</span>　　精者，母也；氣者，主也。五藏各有精，精之中生氣焉；五藏各有氣，氣之中生神焉。煉精可以為丹，養氣可以為神，斯長生之道也。<span lang="EN-US"><br>
		</span>
		　　善養命者，養其五藏之根也，根固葉自茂矣。善養形者，養其五氣。五氣者，源也，源深流自長矣。然五藏各有一時焉，故一王則一弱。吾能補之，使之調和，則百骸理，而百疾除矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　真氣大運，隨於天者也；元氣小運，隨於日者也。於是春之時，肝王脾弱，則食甘以養其脾，</span><span style="font-family:標楷體;color:#943634">粳米、棗、牛、葵菜</span><span style="font-family: 新細明體,serif; color: #943634">。清心而無憂恐，其傷於肝也。肝惡風，則隱坐以避焉。以日言之，則卯之時，以待小運生乎元氣，傳送於肝，暝目以養其肝，一旬可以視秋毫矣。夏之時，心王肺弱，則食辛以養其肺，黃黍、桃、鸚、蔥菜。清心而少喜恐，其傷於心也。心惡熱，則靜坐以避焉。以日言之，則午之時，以待小運生乎元氣，傳送於心，絕念安居，以養其心，一旬可以通百脈矣。秋之時，肺王肝弱，則食酸以養其肝，豆、李、犬、蕾菜。清心而勿悲恐，其有傷於肺也。，肺惡寒，則靜居以避焉。以日言之，則酉之時，以待小運生乎元氣，傳送於肺，升身靜坐，以養其肺。一旬其膚光澤矣。冬之時，腎王心弱，則食苦以養其心，小麥、橘、羊、毬菜。清心而無恐，恐其有傷於心也。以日言之，則子之時，以待小運生乎元氣，傳送於腎，斂身正坐，以養其腎。一旬其丹田暖而氣力剛健矣。四時之季，脾王腎弱，則食鹹以養其腎，粟、山藥、猜、韭菜。安心而無恐，恐其有傷於脾也。脾惡濕，則靜坐以避焉。以日言之，則辰戌丑未之時，以待小運生乎元氣，傳送餘氣於脾，靜室閉氣，多入少出，以養其脾。一旬則體光華，而經絡暢矣。若夫修煉下功者，則於五藏不必如是焉。此吾所以補內者也。<span lang="EN-US"><br>
		</span>
		　　心、腎、肝、肺、脾，五藏也；大腸、小腸、膀胱、三焦、膽、胃，六府也。毛髮、皮膚，目、耳、鼻、舌，手足，榮衛，經絡，穴，四體也。心之氣在肝，肝自生精焉，其精不固，則目眩無光矣；心之氣在肺，肺自生精焉，其精不實，則肌肉弱矣；心之氣在腎，腎自生精焉，其精不滿，則神氣臧少矣；心之氣在脾，脾自生精焉，其精不堅，則髮齒自衰矣。故腎者，精海也；心者，氣館也。真精在腎，餘精自還於下田矣；真氣在心，餘氣自朝於中元矣。思慮悲哀之耗氣，如漏鼎中之氣；淫邪禍亂之走精，如析薪釜下。補之之道，惟房中所當先絕者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　精者，何自生乎？萬物受天地純粹之氣，而人飲食乎萬物充實之資，納之於胃，與真氣相合，流轉於腎，其虛氣盈矣。對境生心，心之火下逼於腎，氣不能上升，左旋右盤，如急風震雷，透過於膀胱，變為精華，於是真氣走失，而火上起，肺開而心沖，肝浮而膽橫，萬神以真火燒之，棄體外游，骨解筋伸，與死無異焉。故一泄則一氣弱，百泄則一神去，千泄則一藏損，乃至於枯竭而死矣。然上聖有還精之道焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　若夫志在於玄元，則腎氣交於心氣，積氣而生液矣。其如懸珠垂露，還於丹田，火候無差，自然凝結。其形彈丸，其色朱橘，於是氣中生氣，精氣成神，積之可以入聖矣。彼少學而無知者，採女之津氣以為陰丹，煉金石以為外丹，方其氣盛，則未見其損，及於元陽耗散，丹臺空虛，餌之在復，斯有速亡之患焉，非若吾所以補精者也。地中陽生，自陰中來；天中陰降，自陽中來。并無走失，而有震動傾側之愆。況夫腎者，水也，水之中生氣，其微如縷，而六欲傷於外，七情傷於內，重樓走失於上，金龜拋泄於下。譬猶漏網包風，能無損乎？則惡可不知補氣之道哉！天皇聖胎，上法也；達磨胎息，中法也；扁鵲辯《靈樞》之篇，葛洪釋胎息之說，因胎生息，因息就胎，下法也。此吾所謂補氣者也。<span lang="EN-US"><br>
		</span>
		　　補益之道亦多矣。起臥有四時之早晚，行止有至和之常制，調和筋脈有偃仰之方，養正除邪有吐納之衛，流行營衛有補瀉之法，節宣勞逸有與奪之要。忍怒以全陰，抑喜以養陽；以清虛去其狂慮，以安閑養其真性。以氣補氣，氣自有餘矣；以神補神，神無不足矣。氣盛而形延久矣，神住而命悠久矣。午之前可以煉乾焉。午之後可以煉坤焉。其氣由腎中而生，自子時為始，午時為終－，其氣升而王矣。<span lang="EN-US"><br>
		</span>
		　　煉乾者，何也？靜坐幽室，閉目冥心，升身勿動，使氣滿於四大，薰蒸其體，榮衛通和，積日氣秀而衛清矣。及夫腎氣至心，積氣生液，液由心中而生、自午時為始，子時為終，其液降而盛矣。煉坤者，何也？閉目冥心，斂身正坐，以左右手抱其腹，降心火於丹田，烹蒸氣海，積日氣王而神清矣。此補益於氣者也。<span lang="EN-US"><br>
		</span>　　冬避寒，夏避暑；寒避風，暑避熱。動勿勞其支體，閑勿息其肌膚。五日一浴，十日一沐。氣王之時勿動，血王之時勿息。此補益於氣者也。<span lang="EN-US"><br>
		</span>　　故補益於形，不若補益於精；補益於精，不若補益於氣；補益於氣，不若補益於，神；補益於神，則形神永安，近於仙矣。此吾所以補益者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　男之氣八百一十丈，九九八十一，純陽之數也；女之血三石六斗，六六三十六，純陰之數也。氣以九九而損，血以六六而竭，自然之理也。又死敗壞而不知修養乎！<span lang="EN-US">
		<br>
		</span>　　一日之忌，暮無大醉；一歲之忌，暮無遠行，終身之忌，暮無然燭行房。蓋補損之大端也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　五味不可偏多也。故酸則損脾，甘則損腎，鹹則損心，苦則損肺，辛則損肝，不可不戒也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　大藥未就，尚有饑渴，一日三餐，不可飽也。朝不虛，暮不實，上也；素無味，淡無葷，次也。五藏積滯，則用呼、呵、咽、吹、嘻、噓以治之。然春不可呼也，夏不可咽也，冬不可呵也，秋不可噓也。四時常嘻，則三焦無不足矣。八節不吹，則腎府難以盛矣。<span lang="EN-US"><br>
		</span>
		　　有餘則引其子，不足則殺其鬼，何也？肝本噓也，若引其子，則用呵焉，以瀉心之氣。心之氣既行，則肝氣自傳矣。肝之氣不足，則殺其鬼者，肺以金而克木也。木婦而金夫。夫者，鬼也。肝弱則肺有餘，用咽焉，以瀉之可矣。夫無過與不及，則陰陽其自正乎！此吾所以補損者也。<span lang="EN-US"><br>
		</span>
		　　腎，水也，其中生氣則為火矣；心，火也，其中生液則為水矣。冬至地中陽生，及夏至而至於天積陽而生陰，其陰感陰，而陰得不耗焉。故散為霧，凝為露。霧露者，天之所出陰而為真水也。夏至天中陰降，及冬至而至於地積陰而生陽，其陽感陽，其陽得不耗焉。故升為雲，施為雨。雲雨者，地之所出陽而為真火也。其猶人之受胎之初，二氣相合，陽氣一升，心為氣館焉，其中暗藏真水在於心矣；陰氣下降，腎為水府焉，其中暗藏真氣在於腎矣。不然，安得腎氣至心，積氣生液，一陰生乎？二陽心氣至腎，積液生氣，一陽生於二陰乎？<span lang="EN-US"><br>
		</span>
		　　故人有三火、八水焉。水者，以一氣傳一氣，積氣生液，而五藏各有液焉，其名日色水。腎氣之中，藏真一之水，而為陰虎，其名日真水。肘後飛金晶，入於上宮，自上而下，與真火相逢，成乎既濟，其名日神水。有疾者，閉口納氣，一咽復一咽，定中送至於病之所在，其名日法水。丹成而澆濯，則為沐浴之法，煉形而生真氣，則為還丹之法。海蟾子曰：兩曜殿成七寶鑄，一渠流傳八瓊漿。此玉液還丹也。<span lang="EN-US"><br>
		</span>
		　　純陽子曰：水火都來相問作，卦候飛成地天泰；一升一沉陽煉陰，陰盡方知此理深。此水火既濟也。逍遙子曰：法水能朝有秘關，逍遙日夜遣循環。此法水治病者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　三火者，何也？膀胱者，民火也；腎者，臣火也；心者，君火也。<span lang="EN-US"><br>
		</span>
		　　無知者為物所擾，至於怒且憂者，則為無明之火矣。若降而下焚丹田，至誠守之，一意不散，其名日燒丹。其火升之上起，復過於三關，其名曰河車。其升之前起，上過－於重樓，其名日煉形。其前後俱起，遍滿四大，其名日焚身。焚身者，入於靜室，散髮披衣，閉目冥心，正坐握固，叩齒集神，升身起火，微以留息，少入遲出，默想如臍之下有火輪焉，其大如斗，須臾火起，吾身為之輪，蓋以罩其身，於是陰邪不敢近矣。行此者，須嗜欲久絕，丹元堅固，而後可也。此吾之真水火者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　純陽子曰：因看崔公入藥鏡，令人心地轉分明；陽龍言向離中出，陰虎還於坎上生。二物會時為道本，五方行盡得丹名；修真上士如知此，定跨赤龍歸玉京。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　《藥鏡》曰：腎之中生氣，氣之中暗藏真一之水，是為陰虎生於坎者也；心之中生液，液之中暗藏正陽之氣，是為陽龍生於離者也。故龍者，非肝也；虎者，非肺也。然孰能達交會之時，悟採取之法乎？腎之氣傳於肝氣，肝氣乃生矣。於是腎之餘陰，以入於脾，其氣過脾則為純陽。其氣之中有真一之水，以至於心，積氣生液，如懸珠垂露，還於下田，不復隨沒水以傳於膀胱。夫能用火之候無差焉，可以煉而為一氣，氣中生氣，以腎氣合於心氣，是為虎交於龍者也；及夫下火加臧有時，抽添有數，以心氣合於腎氣，是為龍交於虎者也。<span lang="EN-US"><br>
		</span>
		　　若夫下關透矣，起於尾閻，左升者為龍，右起者為虎。其氣從夾脊雙關，至於分道領，則陽龍之氣入於內院，陰虎之氣入於天池，左旋右盤，三十有六數，於是真水下降，如甘露之入心，是為龍交於上宮，不必於心腎有上交下合之別也。胎全而真氣生，則防其太過，必濟之以水，斯有玉液、金液之還丹矣。其久也，行於經絡，而變陽酥焉；凝於中府，而積白雪焉。防其太過，必舉之以火，斯有煉質焚身矣。還丹之時，陰虎單行，不必交於龍也；焚身之時，陽龍獨舉，不必交於虎也。三百日內丹成，可與天地齊矣。此吾所謂真龍虎者也。廣成子曰：天地升降之宜，日月往來之數，而為內丹焉。黃帝行之，久而無功，蓋其根元不固矣。乃於崆峒之山，配合金石而為外丹焉。內丹者，真藥也；外丹者，治疾而已。內丹之始，本乎二氣交者也。其凝結在於丹田，變精為汞，汞變為砂，砂變為丹，於是真氣自生，以氣煉氣，氣合神聚，神聚而道成矣。豈外丹之可比乎？故吾之丹者，龍交虎合，結為玄珠，火候無差，而成大藥者也。廣成子以朱砂煉乎，九轉而為神丹；陳七子以七寶丹砂煉之，九轉而為靈丹；劉安以童便煉之，七轉而為還丹。此外丹也。然必內事兼修，內外俱成。若夫獨用外藥，則氣弱神衰，不能留天地之秀氣，返為害矣。此吾所謂真丹藥者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　人之初也，先生其腎，次生其心。腎者，北方壬癸之水，在五金而為鉛者也；心者，南方丙丁之火，在八石而為砂者也。於銀之中以取鉛，如腎氣之中，暗藏真一之水者乎！於砂之中以取汞，如心氣之中，暗藏正陽之氣者乎！二者合則為丹矣。故腎中生氣，氣中生水，以腎水合於心腎之上，使正陽之氣凝結於黃庭，是乃真鉛也。腎氣合於心氣，積氣生液，結為玄珠，還於下丹田，此汞也。丹既就矣，真氣升矣，腎之氣入於頂，而真水降焉。一升一沉於十有二樓之前，斯既濟之道也。既濟一過，而還於下丹田，是乃真汞也。此吾所謂真鉛汞者也。<span lang="EN-US"><br>
		</span>
		　　腎，水也，水中生氣，其名日真火焉。氣之中暗藏真一之水，蓋陰中有陽，陽中有陰者也。心，火也，火中生液，其名日真水焉。液之中暗藏正陽之氣，蓋陽中有陰，陰中有陽者也。三花者，三陽也；腎氣者，陰中之陽也；丹中真氣者，真陽中之陽也；心液之氣者，陽中之陽也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　道之要，其在乎陰盡而純陽乎？《聖胎訣》曰：當降心火於下田，外境不入，狂慮泯絕，一氣聚於氣海，腎氣不能上升，則其息漸少矣。縱出之，亦悠然而臧焉。故胎息者，自然也，善乎！<span lang="EN-US">
		<br>
		</span>
		　　達磨之言曰：人之氣，日有走失，莫若內觀諸世界游於身之天官，超於清虛之妙境，貴乎無漏而已。故一念不生，一意不動，無毫髮走失者，是乃真胎息也。<span lang="EN-US"><br>
		</span>
		　　扁鵲論《靈樞》曰：冬至之後，鉛積之一分，狀如戲蕊，以鎮於丹田。其法以鼻引清氣，閉口不出，以定息二十有四數，為火一兩，四旬有五日，其火進乎十有六兩，於是煉就陽胎焉。夏至之後，汞積之三分，狀如抱卵，以鎮於絳官，亦以鼻引清氣，閉口不出，以定息二十有四數，為火一兩，四旬有五日，其火進乎十有六兩，於是煉陰息焉。投陰息於陽胎，以生真氣，真氣以生元神，神形合而為一，則與天地齊年矣。離而為二，則身外有身，返乎三島十洲之上矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　葛洪論胎息曰：不達胎息之妙，縱能閉之，少時隨即出矣。喘息不已，非止不能留所閉之息，而又元氣虛損，反為所來陽氣奪之。若夫氣急，未急之前，而升身焉，可以停留少時矣。勿使太急，急則先以鼻引氣一口也，續以新取之氣，挽出舊閉急者之餘氣焉。故得奪住其氣，其能積之，則形神爽清，百疾去矣。然曲留強住，非出自然，所以為胎息之下者也。彼有咽氣以救飢渴，行氣以壯飢膚，收氣以補下丹，養氣以返童顏，運氣以益血脈，未若胎息之補氣者也。<span lang="EN-US"><br>
		</span>　　定乎百息，關通而疾除矣；定乎千息，則氣血不交，而陰陽自合矣；定乎萬息，則氣住神藏，道斯成矣。此吾所謂真陰陽者也。<span lang="EN-US"><br>
		</span>
		　　昔有以冬至之後陽生，及春分之後餘寒入於腸胃，成傷寒之疾，則居靜室，盤膝正坐，閉目冥心，定息住氣，以左右手疊之，兜其外腎，倒身向前若跪禮，二十、三十過，則汗出而寒散矣。昔有下元玲虛而夢泄漏，則於日落之後，靜坐幽室，以手兜其外腎，以手搓臍之下各八十有一，左右挽手，為之者九過，則丹元暖而真氣盈矣。昔有幽居靜坐，絕念忘言，下其心之火，閉目存想如火輸焉，炎炎積日，則氣海堅固而美顏色矣，諸穢盡下而勝寒暑矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　昔有過乎飲食，注滿於胸臆，或寒熱凝滯，或痛結壅塞，則靜坐以鼻引其清氣，口閉不開，多入少出，以攻其病，太緊則放焉，三五過則疾除矣。昔有以心之上為陽，而陰不能至；以腎之下為陰，而陽不能及也。故涌泉之上，氣升而不降，血住而不升，於是陰凝而陽散，有足膝沉重之患，則高舉左右足，使氣倒行，流於涌泉，逆訴於丹闕，則足輕而疾少矣。昔有四支五藏凝滯壅塞，則靜坐澄心，閉目絕念，運心氣以攻所病，閉息少時，其攻必勝矣。此皆法也，未若一陰一陽之道也。<span lang="EN-US"><br>
		</span>
		　　知夫一日之問，丑之末，亥之初，則為陽合陰焉；辰之末，巳之初，則為陽交陽焉；未之末，申之初，則為陰合陽焉；戌之末，亥之初，則為陰交陰焉。知此者，道何遠乎？此吾所謂煉法入道者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　形者，氣之舍也；氣者，形之主也。故煉形非真氣不可也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　彭真人曰：子之前煉乾，午之後煉坤，自寅至於午，乃升身靜坐，暝目忘言，鼻之息遲遲焉。密想心宮如夫婦之儀，久則長生矣。<span lang="EN-US"><br>
		</span>
		　　元真人名肪曰：自辰而起不語，而以其舌攪於上胯、下膠、惡濁之津咽之。既已，乃呵出心中所積喜怒哀樂之氣，於是真氣上升，寄留於面目，以手搓之，至午未之問，氣盛神昏，側外閉口而寐，可以延年，可以留形。此知交合時候矣，而未知採取之法者也。<span lang="EN-US"><br>
		</span>
		　　夫自子至午者，氣生之時也，可以用聚氣還丹焉。子之時，腎氣生；卯之時，肝氣生。至於午之時，則腎氣交乎心氣，積氣生液，還於丹田，是為玄珠長生之藥也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　何以使不走失乎？當夫辰巳之問，靜坐幽室，神識內守，滿口含津，勿咽勿吐，鼻之息少入運出，綿綿若存，自然二氣相交，凝結如露，百日藥力全矣，二百日聖胎堅矣，三百日胎仙全，而真氣生矣。氣中有氣，可以煉氣而成神焉。斯採氣之法也。<span lang="EN-US"><br>
		</span>
		　　自午而至乎子者，氣散之時也，可以用收氣煉丹焉。二十四息為火一兩，夏至之後，以巽之卦，天霧之運，二十有五度行之，煉真汞為陰胎矣。冬至之後，以乾之卦，靈符之運，二千有五度行之，煉真鉛而為陽息矣。陽息投於陰胎；於是變金丹者也。<span lang="EN-US"><br>
		</span>
		　　廣成子教黃帝曰：自辰至於暮，靜坐忘念，神識內守，一意不散，降心之火於丹田，存臍之下，如爭瓶焉。其中有珠狀如彈丸，用炎炎之火，晝夜鍛之，至於胎成息住，自然不飢不渴，無寒無暑，可以留形長生。斯進火得時而已，非東氣之法也。<span lang="EN-US"><br>
		</span>
		　　戌之末，亥之初，氣隨真液還丹之際，陰交於陰，其氣欲散，當居靜室，其息不必閉焉，少入運出可矣。心之火下降於丹田，吾則腎氣升而不停，心火降而不住，則輕脅其腹，於是丹田自熱，可以煉日之中所得之藥。始之百日，用乾之卦；次之百日，自兌至於乾；次之百日，自坤而至於乾。乾坤相見，火候無差，加喊抽添，皆合其宜，須肘之後飛金晶焉。故古先上聖於離採藥，於乾進火，一二百日而內丹成矣。此吾所謂煉形化氣者也。<span lang="EN-US"><br>
		</span>
		　　以氣煉其形，則其形化氣，而體骨輕健，入水不溺，入火不熱矣。故以神煉氣，煉氣成神，不在乎陽交陰會，而在乎抽鉛添汞，消二八之陰，換骨煉形，長九三之陽者也。故三百日胎仙全，而真氣生，不可再採藥矣。惟肘後飛金晶，自腎之後尾間升之，至於夾脊，自夾脊雙關升之，至於上宮，不止於腎氣補腦。蓋午後降真火以煉丹，致陰盡陽純者也。如是，於子之時，腎氣方生，正坐於靜室，清心閉目而斂身，則腎之氣自聚矣。微升其身，偃胸直腰，先至於夾脊，次至於上宮。自子而至於辰巳，定乎百息，一撞三關，復積心之真火，鍛煉於下元之內丹，於是陰固而陽凝矣。氣中有氣，前升入於頂，後起入於腦，前後俱起，升身勿動，以焚其身，而逐陰鬼焉。故一燒而增一氣，十燒而增一神，百燒而延萬年，千燒而出塵世矣。<span lang="EN-US"><br>
		</span>
		　　古先上聖恐火之太過，則有澆灌之法。始之採藥者，玉液還丹者也；次之肘後金晶入腦，自上田入於下田者，雙收二夾，虛咽納氣，金液還丹者也。丹既就而真氣生，則以真氣煉其五藏之氣，惟一小運應日，閉息煉氣，甲乙則煉肝，丙丁則煉心，戊己則煉脾，庚辛則煉肺，壬癸恥煉腎其詳具靈寶篇中。十日一煉，遍於五藏，二百有五十日各煉二十有五數，則真氣自聚矣。於是開河車，以五彩之物，笙簧車旗各分其方，上朝於帝闕，入於天宮，或邪魔為梗焉，披衣靜室，閉目冥心，升身正坐，則三昧之真火自起而魔散。其形常若騰飛，可以用調神出殼之法焉。此吾所謂煉氣成神者也。氣滿功盈，五氣朝於元，三花聚於頂，血凝氣聚，萬神朝真在於上宮，其所見富貴華盛，猶吾身爾，夫能超脫內院，因循不出，是為困於昏衢者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　出殼之法，吾得三焉。海蟾子曰：陽神欲出，方在上官，而靜室孤坐，如鶴出天門，龍升舊穴，猛撞天門而去。正陽子曰：靜坐內觀，如登七級寶臺，自下而上，其級盡，閉目下跳，如夢中方寐，身外有身，勿得遠游，亟還其軀，入而不出，與天地齊矣，出而不入，與俗同矣。純陽子曰：如正陽子之法，內觀紫河之車，般神入於天官，留戀而不能超出，故起真火於其中，而化火龍，躍出於昏衢，乃棄殼之妙者也。定之中出其陰神而不能返，其名曰尸解，非道也。此吾所謂煉神合道者也。<span lang="EN-US"><br>
		</span>　　功成神遷，已棄其殼，尚須積行於世，俟其行滿功成，然後受紫詔天書，而居洞天。此吾所謂煉道入聖者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">道樞卷之三十八竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#1</span><span style="font-family: 新細明體,serif; color: #943634">佗：原作『他』 
		，據輯要本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>