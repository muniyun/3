<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
二十八太清養生上篇　太清養生下篇卷四　西昇篇　內德篇　玄綱篇　玉芝篇</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size:24.0pt;
font-family:新細明體;color:maroon">道樞</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：道樞。宋·曾慥編著。四十二卷。底本出處：《正統道藏》太玄部。參校版本：一、《道藏轉要》本，收入該書紫集第三至第六冊（簡稱輯要本）。二、《至游子》（《四庫全書存目叢書》影印重慶圖書館藏明嘉靖四十五年姚汝循刻本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:新細明體;color:maroon">道樞卷之四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">至游子曾慥集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:新細明體;color:maroon">西昇篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　玄言之宗，惟力默子；懷道而西，以誨尹喜。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　老子將入於西域，尹子尹喜也遇於關而問道焉。老子曰：虛無恍惚者，道之根也。生我於虛，置我於無，故生我者神也，死我者心也，是以身者，神以為車、為舍、為主者也。其身安靜則神居之，其身躁動則神去之，是以外其身存其神則精曜留矣。道得一合則與道通矣。善人者不與萬物爭，謙虛而無欲者也。故欲者，凶害之根也；無者，天地之元也。聖人去欲入無，所以輔其身者也。故吾視欲無所見，聽欲無所聞，言欲無所道，食欲無所味，寂哉淡泊，於是清靜無為氣自反於未生者焉。吾見哀人者不如哀其身，一辰其身者不如愛其神，愛其神者不如舍其神，舍其神者不如守其身，守其身者斯長存矣。神者，生形者也；形者，成神者也。故形不得其神，斯不能自生矣，神不得其形，斯不能自成矣。形神合同，更相生，更相和，成斯可矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　天下之上孝，可謂能養其母者也。夫能愛其母者，其身斯長久矣。身之虛者，萬物至焉；心之無者，和氣歸焉。故善養身者，藏身於身而不出，藏人於人而不見。何也？常以虛為身，以無為心，是之謂無身之身，無心之心焉。於是守神至通，是謂道同者耶！我命在我而已，不屬乎天地者也。我不視不聽不知，則神不出身與道同久矣。吾與天地分一氣而治，自守其根本者也。天下莫柔弱於氣，氣莫柔弱於道，道之所以柔弱者，包裹天地，貫穿萬物者也。夫柔能生剛，弱能生強，天下莫知其根本所從生者焉。有以無為母，無以虛為母，虛以道為母，此道之根本也。何以謂道？人曰：神雖在身，令神莫在其身者也。盛生於衰者也，陰生於陽者也。故有無之相生，虛實之相成。於是有歸於有，無歸於無矣。人在道之中者也，道在人之中者也；魚在水之中者也，水在魚之中者也。道去則人斯死矣，水涸則魚斯終矣。故聖人反歸於未生，其形隱，其神留，天下歸焉。無為無事，國實民富，保道之常，是為玄同。夫人得神而生，不知神之所在，惟聖人藏神於內而魄不出矣，守其母則其子全而民熾盛矣。治身之道，通玄元之混氣，思以守其身者也。天非欲於清，清自歸之；地非欲於濁，濁自歸之；濕非欲於水，水自歸之；燥非欲於火，火自歸之；虛空無為非欲於道，道自歸之。由此觀之，物性孰不自然也哉！<span lang="EN-US">
		<br>
		</span>　　老子言其道既竟，復以告尹子曰：語汝至道之要，靜心守一，則眾垢除萬事畢矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:新細明體;color:maroon">內德篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　三業七情，既澄其源；五神守藏，三一求存。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　太上曰：靜三業口、目、耳，澄七情，則五神各守其藏，三一長存矣。三者，身之元神，離之數三者也；一者，身之真精，坎之數一者也。身之中蓋有三萬六千神，千二百形影，萬二千精光，五臟六腑一十四神，左三魂右七魄，宜常念念，勿使離於身。日為功曹，陽氣也；月為主簿，陰血也。雷公使者，在於左右三魂也；風伯雨師，在於前後七魄也。六甲，六陽神也；直符，六陰神也。於是周繞於身焉，青龍扶左，白虎扶右，朱雀導前，玄武從後，身之四象也。北斗覆首，精光之神也；天呈指足，真氣之神也；勝蛇在手，膽之神也。吾居丹房之中，抱守一之法。太一者，下元之宮，真元神也，是吾之偶焉。左三右七，震兌也；戴九履一，離坎也；二四為肩，坤巽也；六八為足，乾艮也；五居中宮，土也；是為八卦九宮之神皆實於腹矣。<span lang="EN-US"><br>
		</span>
		　　凡寢則神魂精魄散游於外，陰邪得以乘隙竊其精氣，故當出其四獸以衛其身。四獸者何也？青龍出於肝，白虎出於肺，朱雀出於心，玄武出於腎。勿使眾邪干其玉房。玉房者，精區也。肝主藏魂，肺主藏魄，心主藏神，脾主藏志，腎主藏精。五臟之神，出則禦惡，入則安神，既衛其身，則復各還其所。嗚天鼓三十有六以集神，咽液三十有六以聚氣，而陰戶可以陰關矣，使眾邪不得下居焉。閉氣者，自一至十以心默數之九九而止。閉氣者，非閉噎其氣也，乃神定氣和，絕思忘慮，使鼻之息悠然若有若無；診其脈以六動為一息，九九者八十一息也。常存赤氣自其口出，狀如火輸，周其室中，定則內想安寢其中，自然疾病除而陰邪遠矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:新細明體;color:maroon">玄網篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　道家者流，其源汪洋，搜厥玄微，以提其綱。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　崇玄子唐，昊筠，凹兀時人曰：道至無而生，天地者也。天動也，而北辰不移，含虛不虧焉；地靜也，而東流不輾，興雲不竭焉。故靜者，天地之心也；動者，天地之氣也。心靜氣動，所以覆載而不極歟。通乎道者，心寧以同於道，氣運以存其形，不為物之所誘，是之謂至靜者也。本無神也，虛極而神自生；本無氣也，神運而氣自化。氣本無質，凝委以成形；形本無情，動用以虧性。故生我者，道也；滅我者，情也。情忘則性全，性全則形全，形全則氣全，氣全則神全，神全則道全，道全則神王，神王則氣靈，氣靈則神超，神超則性徹，性徹則反覆，通流與道為一，可使有為無，實為虛，與造物者為儔矣。道不欲有心，有心則真氣不集；不欲苦志，苦志則客邪來舍。在於平和恬淡，澄靜精微，虛明含元，有感必應，應而勿取，真偽斯分矣。故我心不傾，則物無不正；動念有屬，則物無不邪。邪正之來，在我而已。惟煉凡至於仙，煉仙至於真，煉真合於妙，合妙同乎神，神與道合，即道為我身，所以升玉京，游金闕，能有能無，不終不段矣。<span lang="EN-US"><br>
		</span>
		　　崇玄子曰：吾嘗謂神仙有可學之理焉。夫有不學而自致者，稟異氣也；必學而後成者，功業充也；學而不得者，初勤終息也。故遠於仙者近於仙者各有七焉；形氣為性之府，形氣毀則性無所存，性無所存則我何有？此遠於仙者，一也；或謂仙必有限，歸於淪墜，此遠於仙者，二也；或謂形體以敗散為期，營魄以更生為用，安知入造化之洪鑪，任陰陽之鼓鑄？此遠於仙者，三也；或謂軒冕為得意，功名為不朽，悅色耽聲，豐衣厚味，此遠於仙者，四也；強盛之時為情愛所役，及斑白之後習學始萌，而傷殘未補，竊慕道之名，乖契真之實，此遠於仙者，五也；汲汲於鑪火，孜孜於草木，此遠於仙者，六也；動違科禁，靜無修習，此遠於仙者，七也；若夫耽玄虛，寡嗜慾，體含至靜，以無為為事，此近於仙者，一也；萬陰賊，植陰德，懲忿損欲，齊毀譽，修清真，此近於仙者，二也；身居祿位，心游道德，仁慈恭和，弘施博愛，此近於仙者，三也；爵之不從，祿之不愛，恬然以攝生為務，此近於仙者，四也；靜以安身，和以養神，精以致真，此近於仙者，五也；失於壯齒，收之晚節，以功補過，以正易邪，惟精惟微，積以成著，此近於仙者，六也；忠孝清廉，不待學而自得，謂之隱景潛化，死而不亡，此近於仙者，七也。取七近，放七遠，是為拔陷區出溺途者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:新細明體;color:maroon">玉芝篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　五太相生，在物之先，明告來者，猶魚之荃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　朝元子陳舉，寶元中人曰：體混元之本，法天地之樞，立為洪鑪大鼎，以煉其真焉。內以養鉛汞，外以象離坎，運其陰陽，驅龍馭虎，以返本還元。於是玄霜絳雪，玉藥金膏，九轉而成寶矣。魏伯陽以參同成道，馬明生以金液超真，陰長生煉太真之劑，劉安修太一之元，此所謂奧荃者歟。方其陽魂未交，其如玄窟焉，陽精既兆，乃稟性以成乎形。是以陰判陽而歸寂，陽寓陰而成質，陰陽交而萬物泰矣，日月合而四時成矣。夫天地不交，何以為晝夜乎？日月不合，何以著盈反乎？萬物不合，何以顯榮枯乎？<span lang="EN-US"><br>
		</span>
		　　當太易之時，混混濛濛如胞中蒂焉，於是而有太易首春一陽之義也。其體玄黃，四象未明。玄霧乎金液，華光鎖乎水精。夜加乎子，初九潛龍之位也。太易者，仁也，春也，陽也，龍也，日也，天也，火也，魂也，神也，汞也，木也。故陽氣也者，入乎物日生，離乎物曰死。太易者，司生也。夫陽不發於下，則萬物何以生哉？故經曰上水下火，蓋謂此也。陽必蒸於上，陰必潤於下。蒸者，其熱也。熱蒸其陰，陰騰其氣。輕者上浮而為天，其清雲霞，其凝雨露，其散風煙，其寒霜雪。時自乎子而至乎午，其升者也；自乎午而過乎子，其降者也。夫雲霞、霜雪、雨露、風煙、氣霧，所以降而滋萬物者也。經曰：返本還元歸於地脈，此之謂歟！其在於身則為津，為液，為涕，為血，為肉，為精，為髓。夫五金八石之倫，依乎天地之升降，運轉和合，而歸乎本元，故日還也。九煉成剛，故日丹也。<span lang="EN-US"><br>
		</span>
		　　太初者，天地萬物之初也。陽經陰復，二氣未分，龍吞虎并，雲雨交羅，陽光炳懼，陰氣凝矣，上下搏而成形。恍恍惚惚，其中有物；杳杳冥冥，其中有精。何謂物歟？陽中有陰，坤元之氣也。其屬有也，水也，鉛也，陰也，氣也，虎也，魄也，形也，白也，母也，性也，金也，一也。受性於上彰於下，其象日中有烏，石中抱玉，水中產金，泥丸中有血，是謂血之海，腦中也。母之元也。何謂精歟？陰中有陽，乾元之氣也。其屬無也，龍也，神也，魂也，火也，木也，剛也，影也，一也，父也。產於上司於下，其象月中有兔，水中有砂，鉛中有白金，是謂氣之海臍下也，父之元也。故陰居陽，其主血；陽居陰，其主筋骨。《易》曰：雲從龍，風從虎。風雲者，陰陽二氣也。男者，陰之宗也；女者陽之主也。離發乎坎下，汞居乎水中，上下之象也。神居其中，謂之三才。<span lang="EN-US"><br>
		</span>
		　　太始者，二儀立形之始也。陰陽得位，虎龍分矣，天地清濁之氣隨崇籥而化萬物。是氣也，在道日陰陽，在人曰魂魄，在物曰表裹，在天曰日月，在地日聲色，在丹田曰鉛汞。是道也，生</span><span style="font-family: 新細明體; color: maroon">於一，一生二，二生三，三生萬物，終於一者也。故曰：一者，水也；二者，火也；三者，土也。物有不因此而生滅者乎？水火者，各得其一者也。得一者，物之母，氣之精，命之根，識之祖也。天得以增其威，地得以發其機，是神之祖，氣之使，物之父，魂之制，身之主也。水生一男是為坎，其名日汞；火生二女是為離，其名日鉛。是之謂四象者也。汞者，丹也；鉛者，藥也。天老神君曰：用鉛不用鉛，須向鉛中作，及至用鉛時，用鉛還是錯，何以言之？汞，陽也，子也；鉛，陰也，母也。汞無鉛其獨<span lang="EN-US" style="background: lime">#1</span>子不母，何以生哉？鉛汞合而三年為寶，焚去鉛之氣，是為脫殼，其名日純陽。用鉛不用鉛也。吾嘗觀乎大道莫越乎陰陽，相合<span lang="EN-US" style="background: lime">#2</span>會於中宮，蓋有動有靜焉。動者，汞也，清而喜飛；靜者，鉛也，濁而不起。汞之飛偶乎火者也，鉛不起偶乎水者也。水所以流濕，火所以就燥者歟。神者，命也；靜者，性也。命也者，動而有生有成焉；性也者，靜而無染無著焉。是以三魂歸諸天，七魄歸諸地，各有所源也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太素者，本也。本立而道生矣。太始、太素之時，剛柔判矣，以立三才，以彰四象。太素者司秋，萬寶之所以成者也。經曰：火虛水空，此其形象者歟。譬夫人之在胎，陰血陽精，混然而成，三月而陰陽分，則各有所居矣。母之元職乎泥元，其名血之海；父之元主乎陰位，在於臍下，其名氣之海。各有神氣交焉，其名三才。沖和之氣隨母呼吸，應其上下。三才備而萬物長矣。母之元主血、肉、精、髓、意、魄，即吾之鉛，虎也；父之元主筋、骨、心、魂，即吾之汞，龍也。五月而形將成，表裹分矣。吾之化育，其猶是乎！陽丹，精也；陰丹，血也。日南至，一陽之始，潛龍之位也。俟乎五陰退而陽升。十一月、十二月、正月者，三陽之時也，萬物芽矣。吾之煉形亦猶是乎！功盈三千，何謂也？服丹千日者，三年也。亦譬夫一時三月也在丹，三年二氣布矣。易吾之軀而成自然之體，運水火交汞鉛於九轉。九轉者，九年也。九九者，數之盈也。九年之內有九易焉；一年易氣，二年易血，三年易脈，四年易肉，五年易髓，六年易筋，七年易骨，八年易髮，九年易形。志於道者，其可不察於斯歟？捨是而求道者，其猶瞽者之逐兔矣。黃帝曰：吾有還丹，其品七焉：津也，髓也，血也，唾也，精也，氣也，神也。故指水、火、鉛、汞以喻焉。津為汞，精為鉛。水處乎腦中，火居於臍下，運鉛以制汞，煉汞以投鉛，來往歸源，水火正矣。<span lang="EN-US"><br>
		</span>
		　　太極者，天地萬物之終也。故曰：太易，水也；太初，木也；太始，火也；太素，金也；太極，土也。萬物生死於土矣。夫一陽孳萌於子十一月也，其於易也，始乎復，次乎臨、泰、大壯、夫，乾者，陽數之極也。一陰孳萌於午五月也，其於易也，始乎娠，次乎還、否、觀、剝，坤者，陰數之極也。是為一歲之象也。一月者亦一歲之象也，一日者亦一月之象也，皆有陰陽五行之數存乎其問。萬物至於八月、九月未有不成者也，吾之丹是以有九轉者歟！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫孰非陰陽合而然耶？日有烏者，陰也；月有兔者，陽也。月自一日至八日，其名上弦，一百九十有二銖，金水平分。其名一八，春之分也。其時屬乎卯，是為鉛，一百九十有二銖。至於旬有六日，陽數極而明也，於是一陰至而陽退焉。故旬有六日之後則復虧至二旬有三日，其名日下弦，亦一百九十二銖，龍虎中分。亦名一八，秋之分也。其時屬乎酉，是為汞，一百九十有二銖，至二旬有四日陰盛而陽衰，日月盡而陰極矣。陽也，陰也，其終而復始乎？故八之日為一百九十有二銖，旬有六日則三百八十有四銖矣。斤生兩，一斤十六兩。兩主分，一兩四分。是以有三百八十有四銖，應乎大易之策數。一歲之日其氣其候二十有四，於是乎備矣。計其分六十有四，則又大易之卦之爻也。六＋四卦凡三百八＋四爻也。在易之策數斯合矣，在人之息數斯亦合矣。故起火於子至於午六時，陽也，其象春夏；自午至於子六時，陰也，其象秋冬。且一日之內，自有天地日月星辰次序之運具焉二十四氣、七十二候皆全。故吾之道廢一而為之者，未之有成也。夫起火必於子者，何也？承陽氣起火，火力斯全矣，過乎子則陰盛而火不然也。故日，水克火也。火也者，非其心之火者也。心者，神也。吾有中宮之鼎在乎心之下，故心為火則為焚，火在鼎之上也。經曰：火起於臍下，水出於鼎中，既濟之象也。上水下火。是鼎也，時至乎卯則增鉛，時至乎酉則增汞；鉛不得火則不騰矣，汞不得鉛則不凝矣。經曰：取水於山，起火於海，取汞於重樓，採鉛於九天，其運也，備乎四時。與神禦之，與氣和之，於是四象具矣，而中宮之鼎狀如鸚子，三年赤白判而換軀矣。金腸玉骨出於五行，其名日蛻。故四象交而汞乾矣，一陽備而鉛去矣，其名日還丹、於是神魂立矣，其體剛矣。三花合一，五彩歸陽，夫是之謂無修之地。<span lang="EN-US"><br>
		</span>　　朝元子嘗歌以為詩，凡六十篇。至游子讀之曰：深乎！大道之蘊也。吾今表而出之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《直旨》曰：二青須配四黃研，變化無非合自然；欲使參同歸一室，須憑雲雨運三田。南邊血是砂中汞，北畔精為水內鉛；此箇大羅天上法，與他相識便為仙。<span lang="EN-US"><br>
		</span>
		　　其《配藥》曰：沖和國內兩三家，盡產金銀汞與砂；艷艷靈苗山上藥，英英紫霧浪中花。九重天際生元火，三級壇心駕寶車；了了玄玄玄裹事，更無玄妙與君誇。<span lang="EN-US"><br>
		</span>
		　　其《冬至》曰：離坎相賡我可窮，五陰之下有乾龍；陽符進退高還下，復卦抽添單又重。鎮日午時當立夏，每宵子後是新冬；莫言天地人難測，《周易》分明見旨宗。<span lang="EN-US"><br>
		</span>
		　　其《得路》曰：豈信蓬壺去不賒，兩條岐路接天涯；離中自有庚辛地，陰內長開甲乙花。三景雲從朱頂鶴，五方風引紫河車；崑崙山下焚燒處，一道光風阿母家。<span lang="EN-US"><br>
		</span>　　其《玄牝》曰：中嶽嵯峨日月齊，</span><span style="font-family:新細明體;color:maroon">乾坤枝葉在靈谿；龜蛇往復雲雙段，風雨淋灘水一畦。鑪裹君臣名子午，鼎中夫婦號束西；此中幸有留年藥，何得身心一向迷。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　其《子母》曰：一中有一一難論，三境元從一處分；赤石洞中藏聖母，絳宮臺上別神孫。碧潭波內真真汞，白玉峰前諼諼雲；個是乾坤開闢祖，世問愚俗豈教聞。<span lang="EN-US"><br>
		</span>　　其《母臉》曰：絳闕瓊宮已太平，看看修就紫金城；雨風撲滅三般火，雷<span lang="EN-US" style="background: lime">#3</span>電驅回五個精。黑氣漸消隨霧散，丹陽初餌逐雲輕；雖然功未全真體，知向仙都列姓名。<span lang="EN-US"><br>
		</span>　　其《紫河車》曰：融風白氣并，金母下蓬瀛。雪嶺三關透，天街兩路行。丹房朝列帝，水府伴華嬰。九九陰霜雪，陽光亙紫城。<span lang="EN-US"><br>
		</span>
		　　其《道釋》曰：玄黃造化奧難尋，金地宗門義更深；龍虎舊來生四海，金剛元本住雙林。陽魂獨立全身命，陰性孤超去太心；無限常流全不悟，甘同水泡在浮沉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　其《樂道》曰：萬種虛勞柢個身，此中消息妙通神；時看金鳳山頭舞，夜看琪花海面春。穀氣五行皆作土，陽丹經劫不成塵；朝朝惟切尋同志，去見束昊不見人。<span lang="EN-US"><br>
		</span>
		　　其《築壇》曰：築壇不用土兼灰，造化全憑丙作媒；苦霧凝霜陰孕汞，輕霞籠雪火生胚。三層功滿分三界，五府纔成見五臺；修煉但教依此法，莫將塵穢亂神胎。<span lang="EN-US"><br>
		</span>　　其《胎息》曰：杳杳復冥冥，沖和白又清；三人歸本國，庶子返束淇。陽結陰成象，金榮火有形；何人功對此？千日滿神靈。<span lang="EN-US"><br>
		</span>　　其《二八》曰：窈窕風流二八顏，夫妻喜躍共團圓；屯蒙中析陰陽位，卯酉平分上下弦。白獸晦初同虎寢，青虹月望伴龍眠。原缺二句</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　其《神水》曰：明君理化萬邦清，一振黃河接杳冥；萬法主張由列帝，三才宗本在束瞑。玄珠制伏沖和殿，赤水循環太乙庭；不悟百年能幾日，甘隨五賊恣身形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　其《原道》曰：立天之道定人身，不離鉛砂汞與銀；兌馬衝回山頂雨，坤牛耕起海宮春。君臣殿內調三氣，文武爐中養四神；任是大才無自解，宣尼猶自問漁人。<span lang="EN-US"><br>
		</span>
		　　其《匹配》曰：風流二八又相逢，此夜歡期喜氣重；夫婦歸眠青甲帳，筑婆回跨白庚龍。共飧沆淦凝金骨，相合雲霞外玉容；此個不知誰是倡，且將天地共同宗。<span lang="EN-US"><br>
		</span>　　其《七返》曰：阿母自行營，風雲纔後迎；循環遊五嶽，次第入三清。伏住南來水，收歸七味精；九還功滿日，霞體六銖輕。<span lang="EN-US"><br>
		</span>　　其《演道》曰：一從得理便閑閑，柢想安居養自然；泯謝三花清國土，收和七寶種芝田。死生盡道因天地，性命原來屬汞鉛；此法丹霄應有路，<span lang="EN-US">'</span>四瞑他日任成塵。<span lang="EN-US"><br>
		</span>　　其《鑄鼎》曰：兔髓烏肝共一斤，乾坤鑪裹煉成真；青龍乳雪添肌骨，赤水生花鑄鼎身。三足體中分世界，兩重城裹列星辰；時人不識長生法，</span><span style="font-family: 新細明體; color: maroon">卻道燒丹不是真。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《火候》曰：初九陽從半夜來，鯨魚海內透蓬萊；九重城裹龍車返，十二樓前虎駕回。日月一斤為大藥，乾坤兩斤始成胎；分明測取周天數，莫遣蹉跎復卦催。<span lang="EN-US"><br>
		</span>
		　　其《心法》曰：又屬南無又屬黃，門前雙樹號金剛；萬緣盡是心中造，七賊須憑劍下亡。定裹慧燈船倚拖，禪中祖印日揮霜；一靈到岸捐心法，始得名為解脫香。<span lang="EN-US"><br>
		</span>　　其《合道》曰：詫女在孤幃，劉郎半夜期；東西霞霧起，上下雨風隨。調伏三般汞，安和五個兒；神丹千日後，夫婦兩分離。<span lang="EN-US"><br>
		</span>
		　　其《爐有門》曰：五蘊山頭白玉峰，青君枝葉在其中；崢嶸浪起龍行雨；諼鍵雲生虎嘯風。雙派碧流連上下，兩輸紅日復西東；眼前有道分明指，自是疑多執過空。<span lang="EN-US"><br>
		</span>
		　　其《三五》曰：大天垂象接崑崙，八卦元從子夜分二，三界生成真武火，五符興廢祝融君。黑龍吐霧河池雨，赤帝行春嶽瀆雲；不去個中尋覓取，甘隨聲色亂紛紛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《道機》曰：閑騎地馬玩山川，走遍乾．坤似瞥然；黑面夜叉驅白虎，青毛符使擁朱餅。二升海水滋三界，六寸瓷瓶疊九天；了得此情真自適，有誰斟酌到幽玄。<span lang="EN-US"><br>
		</span>　　其《道德》曰：離坎是根元，滔滔造化權一，渾陰名上德，下德號先天。母壯兒應在，汞乾鉛自捐。丹陽能九轉，抱一作神仙。<span lang="EN-US"><br>
		</span>
		　　其《玉樓金闕》曰：崑崙山頂有三官，把斷天津上下問；一簇亭臺龍出沒，兩條岐路鳳回還。沖和殿裹陰陽主，十二樓中性命閑；不肯個中窮造化，鎮隨思想在人寰。<span lang="EN-US"><br>
		</span>
		　　其《靈元國》曰：一點晶熒黑處分，兩層街郭梵金銀；滿城龍虎遊三境，繞國髭毛屬萬民。無量神仙俱在鼎，大千沙界不離身；但如體內真窮像，向外求真心是塵。<span lang="EN-US"><br>
		</span>　　其《三一》曰：波心出五行，天地自圓成；芬馥田三段，澄清水一泓。興亡俱在土，復性卻歸庚；似我人知少，忘機莫亂呈。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《九鼎》曰：聖賢垂象體人倫，不離剛柔影裹真；萬物陶鎔天上水，五行興廢海中春。軒皇大冷元明土，大士雙林本喻身；還返不能歸舊處，長交出沒在迷津。<span lang="EN-US"><br>
		</span>
		　　其《怡道》曰：不羨公卿富與華，祗將至道當生涯；每飧王母園中果，靜看束君洞裹花。水底日為奎木火，土中鉛是紫河車；忙忙塵世愚迷者，豈信登天路不賒。<span lang="EN-US"><br>
		</span>　　其《大海》曰：四瞑名四大，萬變合天神；水面三更火，潭中半夜春。兩潮龜口浪，一雨海門津；此道應知少，知能幾個人。<span lang="EN-US"><br>
		</span>
		　　其《九天》曰：陰陽開竅九重門，盡是常人體上存；地馬發生玄女火，鐵牛耕轉黑龜魂，驅回尾穴連空焰，趕入天衢直上奔；此是命基天地寶，更將烏兔合乾坤。<span lang="EN-US"><br>
		</span>　　其《三清殿》曰：上下沖和境，樓臺七寶城；二儀含萬化，一氣貫三清。雨水山頭降，雲霞海面生；金丹分九品，靈感自圓成。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《華池》曰：聖母駕河車，經遊梵釋家；徘徊雙鳳起，宛轉五雲遮。地軸從秋石，天輪輾彩霞，不能知此理，何處覓黃芽。<span lang="EN-US"><br>
		</span>
		　　其《指道》曰：有無元是坎離精，真使黃家道便成；萬物祖因坤地出，三千宗本丙家生。南邊鳳隱青中白，北畔龍眠黑內明；但了陰陽昭造化，自然凡體得輕清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《暢道》曰：自有田園種麥麻，更憑意馬下三車；九天拱手元君宅，萬物生成阿母家。火角牛兄吞水虎，雪毛獅子產金沙；但須識與真鉛汞，匹配時時發寸芽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《運用》曰：昨宵金鳳下高梧，眠抱驪龍口內珠；光體碧潭紅浪起，影隨寒雪白金敷。清風吹散花三朵，白乳修成酒一壺；從此丹臺歸有路，四瞑他日任焦枯。<span lang="EN-US"><br>
		</span>
		　　其《性命》曰：甲龍屬火藏坤地，庚虎名為造化才；有動有飛真姥女，無增無臧號如來。陰消始是純陽體，相寂方超六趣胎；祖佛祖仙從此得，盡歸斯理出塵埃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《真偽》曰：悟取玄黃造化身，區區外覓匪通神；陰陽非採他人物，龍虎須憑自己珍。靈藥入身齊日月，丹砂經火盡灰塵；九年還返無差錯，煉取純陽作至真。<span lang="EN-US"><br>
		</span>
		　　其《歸一》曰：從頭指道非常道，盡說陰陽造化權；含養胞胎須十月，焚燒丹藥在三千。五行芽滓皆歸土，七魄陰風盡變乾；功到純陽名抱一，騎龍飛入大羅天。<span lang="EN-US"><br>
		</span>
		　　其《道源》曰：一靈元產一芝中，見性西方四類同；海下虎龍分晝夜，雲中男女號西束。男居北海青藏白，女住南山黑映紅；萬聖千賢從此得，盡歸斯地合真空。<span lang="EN-US"><br>
		</span>
		　　其《五行相生》曰：一物分作五般形，五般精彩五般情；青龍本是金公子，白虎元來詫女兄。四象安排坤地出，中天寄養丙家生；大丹偏仗金花力，須賴良媒匹配成。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《五行相克》曰：大道幽玄妙復微，五行相返各生威；南方使者元披黑，北面將軍大著誹。坤女殺夫夫順伏，兌金克木木歸依；玄黃若也無交合，爭得陽從坎下飛。<span lang="EN-US"><br>
		</span>
		　　其《爐鼇》曰：爐鼇分為二氣君，循環上下接其源；森羅溉灌三田溢，凝結方成四海渾。二八身中分造化，一斤藥內煉乾坤；烹煎更要華池水，雨驟蕾買歸返故園。<span lang="EN-US"><br>
		</span>
		　　其《認鐵牛》曰：是人皆有鐵牛騎，無限常流總不知；飢到每飧金虎髓，渴來常飲水銀池。牽車停歇雙林下，運火常依半夜時；個是陰陽真動用，生成家活盡由伊。<span lang="EN-US"><br>
		</span>
		　　其《交合》曰：嫦娥夜夜下天堂，紅炬迎將入洞房；乍別九天朝聖祖，纔臨中國面仙郎。飢飧王母瓊林果，渴飲束皇綺殿漿；此是乾坤真造化，昭昭何處不生光？<span lang="EN-US"><br>
		</span>
		　　其《入室》曰：今宵夜半是良辰，喜遇夫妻結舊姻；離女坎男來順令，庚夫甲婦認相親。俊龍趁向山頭習，獰虎降歸海內淳；姥女劉郎相見後，引歸洞府煉成真。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《般汞》曰：兩條岐路接泥丸，上得青山卻下山；每遣黃婆肩地戶，鎮令青帝閉天關。仁龍宛轉三清路，義虎回旋九轉灣，，全假金公親捉縛，日魂那敢不歸還。<span lang="EN-US"><br>
		</span>
		　　其《運鉛》曰：鐵牛子後餵紅花，猛烈咆哮勢莫加。回首海中噴白雪，旋身路上產黃芽。九天光熔龍行火，三界陰霖鳳吐砂；了得上天天上法，自然容易到仙家。<span lang="EN-US"><br>
		</span>
		　　其《子母相見》曰：定思凝神半夜強，彩霞繚繞下丹房；昔時共管庚辛地，今日同居甲乙鄉。五彩浪中龍出沒，九宵雲外鶴飛翔；三才同法無差別，自是愚人亂忖量。<span lang="EN-US"><br>
		</span>
		　　其《剛陽》曰：陰息陽騰復卦周，專持真一則剛柔；．三年共作壺中客，二味同居海上洲。制伏玄珠歸戊土，安排離火起坤牛；九重門裹堪回首，直上龜峰是舊遊。<span lang="EN-US"><br>
		</span>
		　　其《添鼎》曰：藥非金石及三黃，純用靈元對五常；子夜添爐三姓寶，晨昏投鼎五家漿。玉樓池畔風雲窟，龜嶺山頭子母房；便是還丹真秘理，更於何處覓仙方。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《立基址》曰：二物相將入鼎爐，含胎凝質變凡軀；微茫裹面生鸚子，恍惚中問結露珠。三級壇成分物象，五峰山就建毗廬；但知將北為南用，便是陰陽造化模。<span lang="EN-US"><br>
		</span>
		　　其《萌芽發》曰：泰卦陽和盡發萌，丹＋砂鴻慚立生成；黃婆最解調文武，赤帝偏能運甲庚。遇剝金風花果實，開蒙海浪雨雲生；更將九野銀河水，澆瀋靈根易長成。<span lang="EN-US"><br>
		</span>
		　　其《二儀分》曰：三月成胎二氣全，勤修水火見精專；清風透肉肌膚變，白氣穿腸骨髓堅。鼎內已觀新父母，壺中重認舊山川；陰陽功備歸真體，一個清身繼列仙。<span lang="EN-US"><br>
		</span>
		　　其《換鼎》曰：一轉年年一轉新，重重入鼎絕妖塵；照清五藏除三昧，潔靜重樓爽萬神；換骨已憑金鳳髓，易筋全仗木龍津；南宮名下刊仙籍，位列丹臺作上真。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　其《功滿》曰：九轉功成已脫胎，飛昇功化任高裁；五條霞影明千界，一顆玄珠鎮九垓。下隱瑤宮連十洞，上朝金闕冠三臺；周流適意功難澈，直上青天更不迴。<span lang="EN-US"><br>
		</span>
		　　其《直事》曰：直事難教氣侯愆，精詞剛健在周天；既能和合離宮女，須假隄防坎戶鉛。但把紅塵裁后土，自然白液變純乾；古今傳道皆如此，盡貫希夷造化權。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">道樞卷之四竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　<span lang="EN-US">#1</span>獨：疑為『猶</span><span style="font-family:新細明體;color:maroon">』</span><span style="font-family: 新細明體; color: maroon">之誤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　<span lang="EN-US">#2</span>相合：此上疑脫<span lang="EN-US">r</span>陰陽</span><span style="font-family:新細明體;color:maroon">』</span><span style="font-family: 新細明體; color: maroon">二字。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　<span lang="EN-US">#3</span>雷：輯要本作『雲</span><span style="font-family:新細明體;color:maroon">』</span><span style="font-family: 新細明體; color: maroon">。</span><span lang="EN-US" style="font-family:
新細明體;color:maroon">&nbsp;</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>