<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
二十八太清養生上篇　太清養生下篇</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size:24.0pt;
font-family:新細明體;color:maroon">道樞</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：道樞。宋·曾慥編著。四十二卷。底本出處：《正統道藏》太玄部。參校版本：一、《道藏轉要》本，收入該書紫集第三至第六冊（簡稱輯要本）。二、《至游子》（《四庫全書存目叢書》影印重慶圖書館藏明嘉靖四十五年姚汝循刻本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		道樞卷之二十八</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:&quot;新細明體&quot;,&quot;serif&quot;;
color:#943634">至游子曾慥集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:#943634"><font size="5">太清養生上篇</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　</span><span style="font-family:標楷體;color:#943634">古有精方，出於太清；始以去病，終以通靈。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　赤松子曰：左右手叉首上，挽首至於地，五吸五息，可以止脹氣者也。叉首胸腹之前，左右搖首不息，至極而止，可以引面耳，邪氣不復得入者也。<span lang="EN-US"><br>
		</span>　　左右手叉腰之下，左右自搖，至極而止，可以通血脈者也。左右手叉胸之前，左右極引，可以除皮膚中之煩氣者也。<span lang="EN-US"><br>
		</span>　　育先生曰：行氣者，治內者也；導引者，治外者也。<span lang="EN-US"><br>
		</span>　　解髮東向，握固，不息者一通，舉首，左右導引，以手掩左右耳，可以使髮不白者也。<span lang="EN-US"><br>
		</span>　　以手指拾頸邊之脈，二<span lang="EN-US" style="background: lime">#1</span>通可以使目明者也。<span lang="EN-US"><br>
		</span>
		　　東向而坐，不息三通，手箔鼻左右孔，可以治鼻息肉者也。正坐自動，搖左右臂，不息十二通，可以愈勞及水者也。左右側臥，不息十二通，右有飲疾，則右側外，左亦如之，可以去疾者也。<span lang="EN-US"><br>
		</span>　　日之初出及其中其入，向日正立，不息九通，仰首吸日之精光，咽之，可以益精者也。<span lang="EN-US"><br>
		</span>　　左右手交叉頤下，自極至肺氣，可以已暴咳者也。<span lang="EN-US"><br>
		</span>　　舉手交首之上，相握自極，可以治脅痛者也。<span lang="EN-US"><br>
		</span>　　舒左手，右手在下，握左之拇指自極；舒右手，左手在下，握右之拇指自極，可以治骨節痛者也。<span lang="EN-US"><br>
		</span>　　以右手從首之上來下，又挽下手，可以愈頸不能反視者也。<span lang="EN-US"><br>
		</span>　　左右手反折自極張弓，可以補五藏不足之氣者也。<span lang="EN-US"><br>
		</span>　　坐於地，交叉左右足，以左右手從曲足中入，低首叉頸上，可以除久寒者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　東向坐，仰首，不息五通，以舌撩口中，沫滿二七咽之，可以止口乾苦者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　低首下視，不息十二通，可以痊風疥惡瘡者也。<span lang="EN-US"><br>
		</span>　　北方箕踞，以手挽足五指，可以損伏兔痿屍筋急者也。<span lang="EN-US"><br>
		</span>　　箕踞，以左右手從曲足入，據地曲足，加其手，舉其屍，可以消淋瀝孔痛者也。<span lang="EN-US"><br>
		</span>　　正坐，以左右手交背之後，其名日帶縛，可以利大搜，療虛贏者也。<span lang="EN-US"><br>
		</span>以一手上牽繩，一手下持其足，可以消屍之久痔者也。<span lang="EN-US"><br>
		</span>　　坐而直舒左右足，以左右手相叉，以挽其足自極，可以愈腸不受食而吐逆者也。<span lang="EN-US"><br>
		</span>　　左右手捉繩，輸鱸倒懸，令足反在其上，可以愈首眩風癲者也。<span lang="EN-US"><br>
		</span>　　彭祖曰：導引者，自子至寅為之，勿飽食沐浴焉。挽左右足，五息而止，可以引腹中去疝痕、利九竅者也。<span lang="EN-US"><br>
		</span>
		　　仰左右足指，五息而止，可以行腰脊、脾及偏枯者也。左右手內相向，五息而止，可以引肺去咳逆上氣者也。左右手舉膝，置心之上，五息而止，可以愈腰之痛者也。<span lang="EN-US"><br>
		</span>
		　　王子喬曰：枕高四寸，足相去各五寸，手去身各三寸，解衣抱髮，正偃外，勿有所念，以鼻徐納氣，以口出之，各致其藏，終而復始，欲休則先極之而止，勿強長息，久習則自長矣。氣之往來，勿使耳有聞焉，若存若止，為之百脈動，腹嗚有聲。行之者，何疾之有哉？<span lang="EN-US"><br>
		</span>　　凡導引，虛者，閉目；實者，開目可也。虛者，補之；實者，瀉之可也。<span lang="EN-US"><br>
		</span>　　以口納氣，以鼻出氣，所謂補者也；閉口溫氣咽之，所謂瀉者也。<span lang="EN-US"><br>
		</span>　　病在胸中者，枕高七寸；病在心下者，枕高四寸；病在臍下者，去枕。<span lang="EN-US"><br>
		</span>引首病者，則仰首；引足病者，則仰足十指；引胸中病者，則挽足十指；引臂病者，則掩臂；去腹中寒熱及身熱者，皆閉氣張腹焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　左脅側外，以口納氣，以鼻吐之，可以除積聚不快於心者也。坐而伸腰，徐以鼻納氣，以右手持鼻，可以除目晦、相出與夫鼻息肉、耳聾者也。<span lang="EN-US"><br>
		</span>　　右脅側臥，以鼻納氣，以口小咽氣數十，左右手相摩熱，以摩其腹，令其氣下出之，七息而止，可以除脅與皮膚痛者也。<span lang="EN-US"><br>
		</span>　　覆外去枕，立左右足，以鼻納氣者，十有六復，以鼻微出之；其入也，亦勿合鼻，知之可以除身中熱及背病者也。<span lang="EN-US"><br>
		</span>　　端坐左右手相叉抱膝，閉氣鼓腹，二七或三七，氣滿即吐，於是氣皆通暢，行之十年，可以卻老還嬰者也。<span lang="EN-US"><br>
		</span>　　端坐使左右手如張弓滿射，可以治四肢煩悶及背急者也。<span lang="EN-US"><br>
		</span>　　端坐伸腰，舉右手仰掌，以左手承左脅，以鼻納氣自極，七息而止，可以除胃寒及食不變者也。<span lang="EN-US"><br>
		</span>　　端坐伸腰，舉左手仰掌，以右手承右脅，以鼻納氣自極，七息而止，可以除瘀血結氣者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　正偃外，端展其足臂，以鼻納氣自極，七息而止，搖其足三十，可以除胸足中寒、周身痺、咳逆者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　左右手抱其首，宛轉上下，其名日開脅，可以除體之昏沉不通暢者也。<span lang="EN-US"><br>
		</span>　　踞而伸右足，以左右手抱左膝，仰首而伸其腰，以鼻納氣自極，七息而止，左亦如之，則可以除難屈伸拜起及經中痛、瘀痺者也。<span lang="EN-US"><br>
		</span>　　踞而以左右手抱左右膝，以鼻納氣自極，七息而止，可以除腰痺背痛者也。<span lang="EN-US"><br>
		</span>　　偃臥展左右經、左右手，外踵指相向，以鼻納氣自極，七息而止，可以除膝寒、經痛者也。<span lang="EN-US"><br>
		</span>　　偃外展左右經、左右手，二踵相向，以鼻納氣自極，七息而止，可以除肌不仁及足經寒者也。<span lang="EN-US"><br>
		</span>　　偃臥展左右經、左右手，仰足指，以鼻納氣自極，七息而止，可以除腹中弦急切痛者也。<span lang="EN-US"><br>
		</span>　　端坐伸腰，向日仰首，徐以口納氣，因而咽之，三十而止，可以去心下積聚者也。端坐直腰，舉右手仰掌，以左手承右手<span lang="EN-US" style="background: lime">#2</span>脅，鼻內之氣，可以除胃食不變者也。<span lang="EN-US"><br>
		</span>　　直腰展左右臂，鼻內氣閉之自極，可以除脅之積聚者也。<span lang="EN-US"><br>
		</span>　　《經》曰：束向而坐，握固不息，一通舉手，左右導引，以手掩左右耳，以指箔二脈之邊，五通可以明目、黑髮、去風者也。<span lang="EN-US"><br>
		</span>
		　　《經》曰：夜外服氣者，先須淘轉其故氣者，閉目握固仰倚，左手拳於乳問，以左右耳脈舉背及屍內，閉氣，而氣海中之氣，復自內出，斡而轉之，呵<span lang="EN-US" style="background: lime">#3</span>而出之，一九而止，然後可以調服氣矣。<span lang="EN-US"><br>
		</span>
		　　《經》曰：夫人稟天地之元氣者也。凡咽納吐納，自然內氣與之相應焉。從氣海之中隨吐而上，直至於喉，俟其吐極，則連鼓而咽之，汨汨有聲，由左而下，經二十四節。女子則由右而下，以意送之，以手摩之，令其速至五於氣海。氣海者，在臍之下三寸是也。服氣之初，其中未通，則必摩而助之。一閉口而連連咽之，其名曰雲行；取口之津液同咽之，其名日雨施。其初內氣未流行，則不能連咽，行之三年，則氣自流通，不摩而自下，斯可以成功矣。<span lang="EN-US"><br>
		</span>　　《經》曰：左右伸其臂，不息九通，可以愈臂痛及勞殘者也。<span lang="EN-US"><br>
		</span>　　以左右手，如托千斤之石，左右互為之，可以終身無病者也。<span lang="EN-US"><br>
		</span>　　左右手抱左右足，不息十二通，可以消穀、輕身、益精、去疾者也。<span lang="EN-US"><br>
		</span>　　踞坐合左右膝，張左右足，不息五通，可以去鼻口熱瘡及五痔者也。<span lang="EN-US"><br>
		</span>　　交趺而坐，叉左右手，著首之上，挽首結下著地，不息五通，可以益氣力者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　左右手抱左右膝，著於胸中，不息三通，可以止腰</span><span lang="EN-US" style="font-family: 'New MingLiu',serif; color: #943634">‘</span><span style="font-family: 新細明體,serif; color: #943634">痛腎疝及背膂疼者也。<span lang="EN-US"><br>
		</span>　　太<span lang="EN-US" style="background: lime">#4</span>箕坐，以左右手投左右足五指自極，低首至地，不息十二通，可以治頸項腰背痛及聰耳明目者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　交趺而坐，以左右手交叉著首之下，自極不息六通，可以治腰痛不能反顧者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　仰首以手摩其腹，以手持其足距壁，不息十二通，可以治膝痺不任行步及腰背痛者也。<span lang="EN-US"><br>
		</span>　　正坐，以左右手交於腎之後，可以治虛羸、利大小便者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　正坐仰天，呼出醉飽之氣，可以立消酒食，更為之，可以凍而不暑者也。<span lang="EN-US"><br>
		</span>　　外轉左右足十過，內轉亦如之，可以補虛損及益氣者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　赤松子曰：先長跪，以左右手向前各分開，以其指外向，次左右手夾叉其腰之左右，次以右手扳腰，左手高於首而止。次右手伸後，左手叉於腹前，次緩形長跪，左右手更伸向前，更屈從後，以叉其腰，次高舉左右手，常為之則耳目聰明，百疾不生而延年矣。</span><span style="font-family:標楷體;color:#943634">每次皆長跪為之</span><span style="font-family: 新細明體,serif; color: #943634">。<span lang="EN-US"><br>
		</span>葛仙公曰：吾聞辟穀服氣者，晝夜十二時，共五百四十咽，周而復始。<span lang="EN-US"><br>
		</span>
		然先無修行黠未餌藥石，元氣未充，而頓絕食，兩未相接，此其自取危亡者也。或曰：以咽多為限，以飽為功，百日之內，關節未開，如此行之，腹當脹懣，豈攝理之道乎！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　所謂服氣者，胎息也。如嬰兒之在胎，十月不食，而能長養，蓋得元氣之故也。及其生也，吸其外氣，則有啼號之聲，且知燥濕飢飽，是乃失元氣之故也。今之鼻引而咽者，亦外氣也，豈足服之耶奮然服氣者，要當無思無慮，冥心絕緣百念俱忘，則元氣自至，因而咽之，各歸其位矣。<span lang="EN-US"><br>
		</span>
		　　或曰：五方各在於五藏，須思念而服之。葛仙公曰：非也。思念財有綠，有緣則心不寧，心不寧則氣不安，氣不安則無自然，無自然則氣失度，而納邪氣，疾於是乎生矣。<span lang="EN-US"><br>
		</span>　　或曰：十五日前從手而出，十五日後從足而出。非也。存想者，為其有所苦而用之。如《黃庭經》曰：曰：物之不干泰而平，謂其無想念者也。<span lang="EN-US"><br>
		</span>
		　　或曰：十息一屈指，至七十息則一咽焉。葛仙公曰：非也。咽氣者，存心於無為，委形於無身，行止寢興，任性自然，腹空則服，有疾則攻，披屈指以紀其數，不亦勞乎！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　或曰：鼻長引其氣，蹙而咽之，良久更服相續而下，如瓶注水。葛仙公曰：此其害足以殺人者也。惟於行止寢興，鼻常引以納清，口常吐以出濁。濁者，五藏飲食之氣也。如其喉乾，則合口任鼻中出入，於是津液生矣。服氣者，夜寤及寅之時，內調其氣，以吐納焉。仰臥展手足，低枕息心定意一無思無念，以住其氣，鼻引口吐，出入兀然，閉口而納之，有氣則引上入口，微而咽之。凡一咽，以手摩散之，以意送之使下焉。其摩之也，隔二三十氣為砂矣。上焦通，則咽下過於臍；如未通，則在乎心胸，俟至食時，覺心上空下泄氣通則食，未飢則勿食，食勿過飽，飽則妨氣矣。食已，俟心上空，復服其氣。初學者，三焦未通，關節未開，多服之則壅塞矣。十日加三五咽，百日滿百咽，百五十日更加三四十咽，二百日則二百咽，周年之後，其氣之通，關節之開，惟俟腹空，則咽三五相連焉。一日不過乎三百而已；三年之後，其氣周旋，而大通於五藏。於是骨體堅溢；皮肉滿實，則不限咽之數矣。服氣者，日朝惟宜食淡水粥，日午食淡緬餅，晚食淡悖託。最忌酥油枯膩、生菜蘿葡陳臭等動氣之物，及忌熱羹，每食畢，即開口吐五味之毒。如覺飽悶氣滯<span lang="EN-US" style="background: lime">#5</span>，則須靜坐調氣，少時即散而下泄焉。<span lang="EN-US"><br>
		</span>　　或曰：不可下泄，宜固密焉。葛仙公曰：此非也。五藏先有宿惡之氣，固而不通泄，則必痛悶，故氣未出，新氣相衝，斯能為患矣，可不下泄乎！葛仙公曰：煉氣者，何也？服氣之時，有餘暇則於靜室散髮解衣，覆袁正身仰臥，展其手足，而勿握固，施爭席於地，通理其髮，垂於席上，即調其氣，俟其得所而咽之，咽後閉之，盡氣令悶，則冥心無思，任其氣所之，其氣悶，則開口放出焉。其初氣出，喘急則調其氣，七過八過，以至十過，及其氣定，則復煉之。其煉也，或五或六，或二十或三十，或四十或五十，以漸加焉。服氣既久，則關節通矣，毛孔開矣。其煉至於二十、三十，則其身潤汗，此其效也。煉之之時，當於晝夜任意為之，然必俟其神之清爽，坐而修咽，欲寢則寢，不可強焉，強之則氣亂矣。故煉氣十日、五日一行焉。覺其四體煩悶而不通暢，則為之可也。<span lang="EN-US"><br>
		</span>
		　　何以委氣乎？以體清和，內無思念，行止寢坐而調其息，凝然委身，如委其衣，以置於榻。無筋無骨，無識無別，縱身縱心，如彼委衣，而勿為主，寂寂沉沉，放其形體，澄神煉氣，於是百節開張，筋脈暢通，津液注流，因此可以咽閉十氣，至於二十焉。凡一咽，皆須兀然任氣，不得與意相爭，良久，其氣從百毛孔而出，不復口吐也。縱有之，十無一二焉，復更調理，數十息以至百息，勿因喘息則又合氣咽入焉。調息稍久，則身如沐浴矣。其功日進，於是精滿氣全，神安魄定，志開思遠，三尸去而六塵滅焉。或四體不安，氣有壅塞，則須委之，或寢或坐，澄神以委氣焉，調氣以息念焉。久而凝定，則氣之流行無所不至矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　閉氣者，何道歟？上智之士，神定氣調，外病自絕；中智之士，修攝乖宜，時生其患，可以靜室具厚茵仰外，展其手足，相去四寸，各用厚袁覆之。靜心坦然，熟調其氣而咽焉。復開其口，而鼻不出，念其患之所在，以意相注，使氣攻之，氣極則吐，吐已復．咽而閉之。如其喘也，則調其氣者六七息，其氣即調順矣。再閉其氣，想念以攻其患，或十、或二十、或三十、或五十攻其患。以患在左手，則入左；患在右手，則入右；患在首，則入首，於是汗出通潤則愈矣。或未愈，於寅之初，頻以意攻之，至愈而止。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		太清養生下篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　《經》曰：人之身，十二大節，三百六十小骨，孔孔相對，脈脈相通，新氣與故氣交錯，其問新氣或頓阻，或循行；故氣或流通，或壅滯，或俱塞，或并馳。蓋壅滯者，陽氣之聚而為塊痕者也；頓阻者，陰氣之積而為腫、為瘍者也。氣既能蓄聚，則亦有分散之理矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　凡患之所在，可用導引以散之，和氣以攻之，時意以送之，清氣以潤之，咽津以補之，病惡有不除者乎！然補益之方，皆津液為之本也。是以金梁、玉英、華池、丹飯不可及焉。<span lang="EN-US"><br>
		</span>
		　　卒死者，陽也。先因疼病，故其氣頓阻於四關、九竅之中，所以絕氣焉。尸蹶者，亦陽也。死而脈猶動，耳中有聲、或無聲，而股暖，陽絕於九竅，而四關尚通焉。客性者，亦陽也。外物所犯，陽氣阻絕焉。五尸死者，亦陽也。一日飛尸，二日遁尸，三曰風尸，四日沉尸，五曰注尸。其心腹脹滿痛急而不得息，或二脅之下碌塊涌起，此皆陽為陰所閉而然爾。吾有法可以起之，使人用力掣其左手，次之右手，次之左．足，次之右足，各三百六十過，然後以蔥心去其尖入其鼻，左以緬密固其際，及壅其口與其耳焉。吹耳則壅鼻，吹鼻則塞耳。其吹之也，徐徐而長吹之，既已，以指閉其蔥孔，左吹四十九，右亦如之。女子則先右後左，始吹其鼻，繼吹其耳，其數亦如之。無蔥用筒管及有孔物亦可。夫鼻者主肺，肺為諸藏之蓋者也。耳者主腎，腎為通氣之本者也。<span lang="EN-US"><br>
		</span>
		　　霍亂者，本乎玲氣所散，其賸理乍通乍塞，其氣道忽留忽行，或氣應行陰，乃復行陽，或氣應行陽，乃復行陰。治之之法，於密室厚衣大坐，以左右手據二膝上，向左力回六十過，右亦如之，左右迭為之，滿三百六十之數，乃長呼者七，既已，則長吹、長噓、長呵、長咽、長唏者各七則愈矣。或疾甚不可導引，則使人掣左手，次之右手，次之左足，次之右足，各三百六十過，兼以沸湯浸手至肘，浸足至膝，玲則易之，至愈而止。此何也？以外氣引內氣者也，亦足以治尸蹶焉。<span lang="EN-US"><br>
		</span>
		　　癩者，太陽之病也。陽為陰所排，而沉於骨髓，積久則新氣不達，故氣不通，壅關鬱熱，臭而生蟲，於是為癩焉。治之之法，密室靜居，食不厭少，情不厭閑，大坐放縱其體，以左右手據二膝上，以首及身向左力回十過，右亦如之，左右迭為之，滿三百六十之數。如此則關節血脈勝理毛孔盡開，乃長呼、長吹、長噓、長呵、長咽、長唏者各五，然後以清氣攻之者有六焉。其一則大坐，放縱其體，鼻徐徐長取其清氣，兼以意想，使清氣周達於骨髓，然後口徐徐長呼以出之。既已，漱津以咽之，如是者六十過。其二則以吹出之，其三則以噓出之，其四則以呵出之，其五則以咽出之，其六則以唏出之并與呼法同。然後鼻徐徐長取其清氣，兼以意想，使清氣周達於骨髓，口長吐以出之，嗽津以咽之者六十過。於是陽蟲為陰所擊，當自斃矣。必以卯、午、酉、子之時為之可也。</span><span style="font-family:標楷體;color:#943634">忌食緬及羊肉</span><span style="font-family: 新細明體,serif; color: #943634">。<span lang="EN-US"><br>
		</span>
		　　半身不隨者，陽氣蓄聚，為外寒所蔽，或因陰氣所衝，其脈雖通，而內無所達也。治之之法，大坐，以左右手據二膝上，向左力回十過，右亦如之，左右送<span lang="EN-US" style="background: lime">#6</span><span lang="EN-US" style="background: #FFFFFF; ">兩相合者滿三百六十之數，即使人力掣手足不隨者各三百六十過，復以左右手向下持手足不隨者亦三百六</span>十過。既已，乃縱放其體，以鼻徐徐長取其清氣，然後口徐徐長呼出之。當呼之時，以意送其氣，入於所患手足之中，又咽津隨之者六十過。吹、噓、呵、咽、唏皆如之。病甚者不堪導引，則使人力掣手足不隨者，以意送其氣，亦可也。<span lang="EN-US"><br>
		</span>
		　　周身腫者，陽氣促於五藏，出於皮膚，壅而不散也。大坐，以左右手據膝上，左右力回者各十過一易，於是兩相合者，三百六十過。以鼻長取清氣，使周達於五藏，口長呼以出之，漱津以咽之者六十過。吹、噓、呵、咽、唏亦如之。<span lang="EN-US"><br>
		</span>熱之盛者，其口無津，則惟導引，以鼻取其清，口吐其濁，亦可也。此亦治庖病。<span lang="EN-US"><br>
		</span>
		　　熱氣所衝、屯聚不散而為腫者，則以口長吹於腫之上十四過；以玲手寬授之，以口長呵於腫之上十四過；復搓左右手使熱，寬授之，如此迭為焉，至愈而止。<span lang="EN-US"><br>
		</span>
		目赤而乾痛者，為肝熱之所衝也。左右導引三百六十過，然後鼻徐徐長取其清氣，而想其清氣上射於目，則熱氣為清氣衝之，自然熱氣退從口出，可以呵而吐之，滿三百六十之數則愈矣。呵者主於心，故出於本氣者也。<span lang="EN-US"><br>
		</span>
		　　耳聾者，腎中之熱氣衝於耳，復為陰氣逆閉之也。左右導引三百六十過。既已，以手力挽左右耳四十九過，然後以鼻徐徐長取其清氣，兼以意想其清氣，使達於腎中，則以口徐徐咽而出之。如此者滿三百六十之數。咽者，主於腎；挽耳者，去其陰也，晝夜二時為之則愈矣。<span lang="EN-US"><br>
		</span>
		　　上氣咳嗽者，陽氣在於藏，奔上而欲出；其陰氣復入，而相逢於顆中；陰陽之氣漸盛，則嗽彌甚矣。譬如以氣吹火焉，氣玲也，火熱也，然吹則火盛矣。故治之之法，大坐，左右導引各二百四十過，以二肘向後，以臂向前力弩之。既已，復以左右手委於二肘，向前力以相近，既立已，復立左右膝，以二手在二陛之下，又以二陛向外力桶二肘各十四過，然後以首左傾，以肩力承之，其右亦然。迭為之各十六過，向上長引其頸四過，乃長呼、長吹、長噓、長呵、長咽、長唏各七過，日三時為之，疾則愈矣。兼於鼻徐徐取其清氣，口徐徐長呼以出之，漱津以咽之。吹、噓、呵、咽、唏亦如之者二十過，其效則加速焉。凡上氣者，其行之之時始舉足，以足向前力蹋之，經後著地，斯為佳矣。<span lang="EN-US"><br>
		</span>
		　　勞復者，其陽虛損，或因飽氣，其氣乍閉乍衝，或投熱食以致之也。治之之法，大坐，徐徐導引左右各四十九過，鼻徐徐長取其清氣，口徐徐長吐之。吐則咽其津，滿一百二十過，有餘力則進而至於二百四十、三百六十之數，尤佳也。然後舒左足，以左手按其足上，以其足左右轉之四十九過，其右亦然，日再為之則愈矣。故彭祖曰：內外轉其二足各十過，可以止諸勞，蓋謂此也。<span lang="EN-US"><br>
		</span>
		　　溫疫者，陽氣也，聚於諸藏，入於諸脈，及於勝理也。治之之法，大坐，左右導引三百六十過。歧伯曰：導引者，俯仰屈伸也。甘始曰：叉手項上，左右捩不息也。又云：率以汗出為度，汗則粉身。然後立右膝，以左足向前蹋之，立左膝，以右足蹋之各四十九過。外而為之亦可。鼻納之、口吐之者二百四十過，進至於三百六十之數，尤佳也。彭祖曰：亦可以已瘧。<span lang="EN-US"><br>
		</span>
		　　瘧者，陽在於膈之下，奔上而欲出，陰在於膈之上，為陰所閉，其陽漏而瀉出，其發有時者，蓋陰陽所競，自有節候也。於欲發之時，左右導引各三百六十過。然後立右膝，舒左足，蹋之四十九過，其右亦然。於是鼻納之，口吐之，其呼、噓各二十一過則愈矣。<span lang="EN-US"><br>
		</span>
		　　鼻鈕血、口唾血者，中焦熱熾，飲水則變為血。故中焦之氣上衝於肺，肺復衝鼻，則為鈕血。中焦之氣下注於脾，脾復衝口，則為唾血。凡病此者，前沒少矣。治之之法，大坐，導引左右各三百六十過。然後舒左右足，以左手捉右足五指七過，右亦如之。鈕血則咽津焉。鼻納之，口吐噓出之。唾血亦咽津焉。而咽出之各三百六十過，日一暮為之則愈矣。甚者三時為之可也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　赤下者，下焦熱熾，而復飲水，其陰陽相競，蕩於下焦，不得依道而行，時有冷氣擊之則痛矣。治之之法，左右導引各三百六十過。既已，則咽津焉。鼻納之，口吐之，與夫呼、噓、呵、咽、晞各六十過，又咽津焉，日四五為之則愈矣。<span lang="EN-US"><br>
		</span>
		　　前後沒不通者，陽氣在於下部而逆拒也。治之之法，導引左右各三百六十過。既已，以左右手向背之後相叉，以左手向右，以右手力挽之十四過，其右亦然。復舒左手，以右手力舉左肩十四過，其右亦然，然後咽津焉，與夫吐納、呼、吹、呵、咽、唏各六十過，日再為之則愈矣。故寧先生曰：平坐伸左手，以右手指肩挽之，治前搜不通。以左右手交於背之後，名日帶縛，治後沒不通，蓋謂此也。<span lang="EN-US"><br>
		</span>
		　　淋者，水道熱熾乾澀而不下，時漏而出也。治之之法，導引左右各三百六十過，然後立左右足，以左右手從陛之下入，左手總把左足之五指，以右手總把右足之五指，俱向內力挽之十四過，既已則咽津焉。鼻徐取其清氣，以口咽吐出之三百六十過，日三作之彌佳也。疢者，陰也。本於虛假，或病之後，諸藏玲氣加以飲水，而陰氣既入，則長所積之水矣。陽氣既納，則不通所積之陰矣。水氣漸盛，至於皮膚，而為疢焉。其候左右目臉上起色如老蠢，二脅轉側有水聲也。治之之法，左右導引各三百六十過。既已，鼻納之，口吐之，次則噓、呵、咽、唏各六十過，及想其氣周於一身，晝夜三時為之，久則愈矣。忌食鹹，宜啖小豆汁，或煮小豆，浸左右足為佳。<span lang="EN-US"><br>
		</span>
		　　反胃者，積日受玲，於是陰氣漸下，屯於腹口，熱食投之，為陰氣逆拒，反而出之也。治之之法，常虛腹導引各三百六十過，以左右手相叉，以左右足力蹋二手四十九過，以左手背委於左腋之下，用右手攀左肘七過，其右亦然，即咽津焉。鼻徐徐短取其氣，口呵以出之一百二十過，復咽津焉。次則咽、吹、唏亦如之，三時作之則愈矣。力不堪者二時亦可。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　心腹堅痛者，陰玲之氣屯於心腹，積聚而不散。雖復厚衣，以陽擊之，陰陽相競，則陰彌甚矣。治之之法，左右導引，合於三百六十過則咽津焉。鼻徐徐取其清氣，口徐徐呼而出之，當以暖氣排其積聚。凡吐咽者滿二百八十之數，呼、噓亦如之，晝夜二時為之則愈矣。<span lang="EN-US"><br>
		</span>
		　　胸脅結癖者，陰也。冷氣偏屯於胸脅，或因食久而不散也。治之之法，清旦仰眠，立左右足，使人以手揣取癖根，漸入手於癖根之下，稍舉之，其始則痛，後則可忍焉。然後力舉之一百二十過，二三日之後，進而至於二百四十之數可矣。五日之後，進而至於三百六十<span lang="EN-US" style="background: lime">#7</span>之數可矣。既已，導引三百六十過，然後咽津焉。鼻納之，口呵之，以意送其氣於病之所在，使下部出之，滿一百二十之數，漸至於二百四十，以至三百六十彌佳也。晨夜二時為之即愈矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　心腹卒滿者，陰氣在於藏，起則衝於心也。治之之法，導引左右，合於三百六十過，咽津納氣，而口呼之，使氣出於下部，滿三百六十之數則愈矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　目赤而相出者，肝之陰氣衝於目也。治之之法，如前導引，既已咽津焉。暝目，以鼻納其清氣；開目，以口呵出其濁氣，滿於三百六十之數，晨夜二時為之則愈矣。<span lang="EN-US"><br>
		</span>
		　　《經》曰：嬰兒之在胎，十月而成，筋骨和柔，以心息念，和氣自至，故服氣者宜取象焉。於六陽時食其生氣，故於子之時，其服九九八十一；寅之時，其服八八六＋四；巳之時，其服七七四十九；午之時，其服六六三十六；酉之時，其服五五二十五；戌之時，其服四四十六。當其服氣也，以舌去其濁氣，於是依其門戶而出入焉。<span lang="EN-US"><br>
		</span>　　鼻者，天門也；口者，地戶也，服氣之魂魄歸焉。入自鼻、出自口者，順氣也。如此行之而不報，則可以除三尸，獲長生矣。<span lang="EN-US"><br>
		</span>　　道者，氣也。氣為精門，人若守精，如室有人焉。精氣俱全，是名真人者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　身有丹田者三，何謂也？腦者，上丹田也；心者，中丹田也；氣海、精門者，下丹田也。三宮各有神焉。神馳則氣漏，氣漏則精泄，精泄則神喪。故精者，長生之根也；腎者，命之根也。譬之木焉，無精則葉萎，葉萎則枝朽，枝朽則木枯矣。<span lang="EN-US"><br>
		</span>
		　　凡入氣為陰者也，出氣為陽者也。二者所謂服日月之精華也。氣者，虛無自然無為也。無為則心不動，心不動則外無求，外無求則內安靜，內安靜則神定，神定則氣和，氣和則元氣自至，元氣自至則五藏滋潤，五藏滋潤則百脈通，百脈通則津液上應，津液上應則忘五味，而絕飢渴矣。於是氣化為血，血化為髓。一年易其氣，二年易其血，三年易其脈，四年易其肉，五年易其髓，六年易其骨，七年易其髮，八年易其筋，九年易其形。此煉九還者也。<span lang="EN-US"><br>
		</span>
		　　《經》曰：束方青牙者，肝也。服食青牙，當飲以朝華，以舌表舐其唇，漱口而三咽之。朝華者，上齒根也。南方朱丹者，心也。服食朱丹，當飲以丹池，以舌攪於齒曹，漱口而三咽之。丹池者，下齒根也。西方明石者，肺也。服食明石，當飲以露液，以舌琢齒者七匝，漱口而三咽之。露液者，唇內津也。北方玄滋者，腎也。服食玄滋，當飲以玉飴，以鼻導引，元氣入於口，呼吸而三咽之。玉飴者，舌也。中央戊己，仰視太山。太山者，守精也。服食守精，當飲以醴泉。醴泉者，在齒之後，懸味之前也。華池者，在舌本根，其名日玉英、曰金梁、漱口而三咽之。凡服是氣者，常於子、於寅之時，正衣服而坐，以舌叩玉英，滌華池，漱醴泉及露液縮鼻，還之上至於首，下入於口，變為玉泉，引其氣至於舌根，咽而送之，使喉中、腹中皆嗚，引而入於丹田，此之謂長生之根也。飢食自然之氣，渴飲華池之漿，尚何有飢渴哉？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　精者，吾神也；氣者，吾道也。養神飲氣者，如嬰兒之在胞。故吾朝食其陽，暮食其陰，靈芝、玉英生於五藏之中。然後仰以排其水藏，覆以排其食藏；次之倚壁翹其一足，拳其左右手，以舌攪口之津液，想其氣咽入於臍，以至於足為度焉。咽氣者，用力閉其口，舉其舌，使舌下空焉，其名日咽元氣，則食日喊矣。滿於九九之數，合為天地之終始，自然血化精，精化筋，筋化玉，玉化為仙骨矣。<span lang="EN-US"><br>
		</span>
		　　《經》曰：胎息者，呵出腹之濁氣，使天地調和，兀然放神者也。其心譬如太空，萬慮俱泯，閉塞三關，外氣與內氣相應，於是閉口連鼓而咽之，若水瀝坎以送之，至於三十六咽，是名上清煉形者也。但腹空即咽而送之，無論坐臥皆可為也。<span lang="EN-US"><br>
		</span>
		　　服氣者，寂然安坐瞑目，叩齒閉口，弩腹鼓腮，則其口斯開矣。俟其氣滿口射咽之，至夫九下一息焉。春夏則服玲氣，秋冬則服暖氣。凡至寅之時，左右掌掩其口，用力呵其掌中，則津液生，以摩拭其面，面斯光澤矣。<span lang="EN-US"><br>
		</span>
		　　然道之大戒有十八焉：日強求富貴，日貪冒寶貨，日多忌諱，日傷王氣，曰干名譽，日為諸惡，曰喜功．名，日為耳目口所誤，曰強梁，日偽仗，日轉躁，日舉事不詳，曰心倥倥，日爭曲直，日費用精氣，日好衣美食，日盈溢，日樂兵。故學道者，勿使人知焉。人知則我生，我生則名生，名生則禍來矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">道樞卷之二十八竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#1</span><span style="font-family: 新細明體,serif; color: #943634">二：原作『不』，據輯要本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#2</span><span style="font-family: 新細明體,serif; color: #943634">手：疑衍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#3</span><span style="font-family: 新細明體,serif; color: #943634">呵：原作『可』，據輯要本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#4</span><span style="font-family: 新細明體,serif; color: #943634">太：輯要本作『大』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #943634">#5</span><span style="font-family: 新細明體,serif; color: #943634">滯：原缺，據輯要本補。<span lang="EN-US"><br>
		#6</span>送：疑為『迭』之誤。<span lang="EN-US"><br>
		#7</span>三百六十：原作『二百四十』，據輯要本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>