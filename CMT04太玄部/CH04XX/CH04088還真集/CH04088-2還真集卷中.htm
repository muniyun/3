<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #993300">還真集</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#993300">經名：還真集。元王玠（字道淵）撰。三卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">還真集卷中</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: #993300">混然子撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">論</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">還丹祕要論</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夫還丹者，乃返本還元之道也。人&#31104;父精、母血而生，初為赤子之時，元精、元&#28801;、元神，無不純全。及其年漸長成，蓋因眼、耳、鼻、舌四門所誘，一靈真性被色聲香味所觸，習染呆深。是以日復日、歲復歲，元精化為交感精，元&#28801;化為呼吸氣，元神化為思慮神，此三元分泄，難復天真。故祖師垂言立教，載諸丹經，示人以修補之法。精損則以精補，氣損則以氣補，神損則以神補，是用返本還元之道以復之。且復者何也？以全精為深根，以全氣為固蔕，以全神為妙合。世人能全此三者，實為身中真藥物也。然雖如是，若不知其運用符火烹煉之法，猶屬於陰，終不得其形神俱妙之道。豈知人道乃與天地符合，一息工夫奪天地一年造化。以乾坤為鼎器，以日月為水火，以烏兔為藥物，以陰陽為化機，以龍虎為妙用，以子午為冬夏二至，以卯酉為春秋二分。此皆法象譬喻，其實無出身、心、意三字。身係乎精，心係乎氣，意係乎神。返者，返此三者而逆行也。還者，還此三者而復真也。三全合真，乃曰還丹。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　恐學人執著一偏之見，不悟斯理，余不畏天譴，只得漏露天機。凡入室作丹，須要心空性寂，神&#28801;混合于中田。遇一陽初動之時，乃身中冬至時也。於此時則當閉關，飛戊土塞于海淵之底，潛龍不可便用。直俟見龍在田，撥轉頂門關捩，徐徐從太玄宮提起，一舉三時，飛龍直透三關，再舉三時，度上南宮交媾。此乃取坎中之陽，去補離中之陰。自子至巳，六陽會乾。繼此已往，陽無終極之理，一陰生于五陽之下，坤陰用事，以己土從離退陰符，下金闕鵲橋，入重樓絳宮，送歸土釜。自午至亥六陰符。陽復坤之位，巽戶雙，開，真火&#28997;鍊，結成空&#28801;金胎，謂之還丹矣。如是採藥依時，運符合則，勤鍊勤烹，無質生質，十月功圓，脫胎換鼎，移神上居泥丸，天門迸破，調護出神。於斯時，正要腳踏實地，不可毫髮差失。直待神通圓滿，變化自在，貫石透金，隨機應現，逍遙雲際，快樂無窮，得為出劫真仙，皆由人&#20915;烈修鍊而至此也。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　丹家妙用，以有為為首，無為為終，性依命立，命從性修，性命混成，太虛同體，有何生死之可繫耶。此乃聖聖相傳不易之大法。捨此別求他妙，即為外道。有等或絕念守空，或休糧絕粒，或貫想默朝，或吞霞嚥氣，或摩擦導引，或想火燒臍，或擇美婦為爐鼎，金鎗不倒為戰勝，或取女癸為丹頭，以雌雄劍為妙用，或按子午時入室打坐，或以卯酉月不行火候，如此小道，何啻千門。此皆傍門小徑，何足與言道也。祖師云：道法三千六百門，人人各執一為根。中間些子玄微處，不在三千六百門。斯言盡矣。學人慎勿執著而自迷也。豈不聞古人云：起頭不遇作家，到老番成古董。修真之要，在乎窮理盡性，格物致知，而後歸根復命，方可以證其大道也。若不求真師指點，縱有顏閔之才，亦不得也，學者味之。</span><span lang="EN-US" style="color: #993300"><br>
		<br>
		</span><b><span style="font-family: 新細明體; color: #993300">性命混融論</span></b><span lang="EN-US" style="color: #993300"><br>
		</span><span style="font-family: 新細明體; color: #993300">
		　　性者，人身一點元靈之神也。命者，人身一點元陽真氣也。命非性不生，性非命不立。父母未生已前，靈含空氣而已，朗朗澈澈，無欠無餘。父母已生之後，一元真&#28801;居身兩腎中間，空玄一竅之內，命於此立，性亦寄體于此。立性立命，故曰天心，是曰天命之謂性。性乃為人一身之主宰，命乃為人一身之根本。日用之間，應萬事者係乎性，為百事者屬乎身。性所以能發機變，命所以能化陰陽。性應物時，命乃為體，性乃為用；命運化時，性乃為體，命乃為用。體用一源，顯微無間，方可謂之道，缺一不可行也。</span><span lang="EN-US" style="color: #993300"><br>
		</span><span style="font-family: 新細明體; color: #993300">
		　　夫修還丹之道，不過以神氣混合，而復本來性命之全體。性體為乾，命體為坤，乾元屬金，坤元屬土。乾金居坤土而藏，子母相守，以性為子，以命為母。丹經所謂讓他為主我為賓，此所以借身為主之用。《易》曰：大哉乾元，萬物資始。性也；至哉坤元，萬物資生。命也。《道德經》乃曰：常無欲以觀其妙。性體乎乾；常有欲以觀其徼。命用乎坤。乾坤為易之門戶，實為性命體用之根宗也。性命即神氣也，神氣即鉛汞也，鉛汞即坎離也，坎離即日月也，日月即水火也。水火既濟，妙合而凝，此乃性命混融之道也。當性命混融之時，心空朗澈，無形無名，無體無用。當性命發越之際，陽動陰分，有形有名，有體有用。於此當行靈寶度人之經，則體用遂分內外。內則性居中宮而斡運，曰體；外則情運斗柄以循還，曰用。存之以誠，用之以真，自然丹結於鼎，養成聖胎。如嬰兒之在母腹，十月氣足，脫胎神化，身外有身，真人出現，至此性命雙修之大事畢矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　凡諸學道至人，&#21445;禪高士，不可執著，必以性命雙修方成大事。呂祖師曰：只修金丹不修性，此是修行第一病。只明真性不修丹，萬劫英靈難入聖。斯言盡矣。苟有只修性而不修命，身死之後，性為陰靈，不能現神通。只修命而不修性，身雖長生，終住於相，不能超劫運。皆屬孤陰寡陽，墮於偏枯之學。且性命雙修果何也？豈不聞了性則通聖，此心通於他心，智慧廣大，無有來而不知也。了命則長生，此身歷，劫不壞，能變諸相，無所往而不化也。性命雙全，方為了道，形神俱妙，方證金仙。有何疑哉，有何疑哉。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">懲忿窒慾論</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">夫懲忿室慾者，聖賢修身慎行之要也。懲忿者，戒心也。窒慾者，止念也。戒其心則忿不生，止其念則慾不起。忿不生而心自清，慾不起而情自靜。心清性靜，則道自然而凝矣。是以君子修之吉，小人悖之凶。豈知忿若不懲，則心火上炎，性天雲蔽。慾若不窒，則陽精下奔，苦海波翻。故自流浪于生死之場，沈熾于愛慾之地，則嚮來所&#31104;天地真一之氣，潛奔而寓于坤矣。繼此以往，坤乘乾之一陽而為坎，乾因坤破虧一陽而為離。離積陰而生忿，坎積陽而生慾。審玆忿從氣起，慾從精生。氣動，忿則生貪嗔；精動，慾則著痴愛。前則與物相刃相靡，內則自身精神耗散，墮於冥途，永失真道，良可悲哉。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　余於是述先聖之言，以為後來學人之證鑒。太上曰：致虛極，守靜篤，萬物並作，吾以觀其復。易卦乃曰：復，其見天地之心乎。瞿曇曰：不應住色生心，不應住聲香味觸法生心，應無所住而生其心。又曰：凡所有相，即是虛妄，若見諸相非相，即見如來。孔子曰：道也者，不可須臾離也，可離非道也。又曰：正其心，誠其意，無終食之間違仁。顏子不遷怒，不二過，克己復禮，三月不違仁。曾子曰：十目所視，十手所指，其嚴乎，故君子必慎乎其獨。子思曰：苟不至德至道不凝焉。孟子故曰：吾善養吾浩然之氣，塞乎天地之間，至大至剛，以直養而無害。此皆以懲忿窒慾，保合太和之道也。在丹家則為取坎填離，水火既濟之理；在禪家則為回光返照，轉物情空之理；在儒家則謂克己復禮，正心誠意之理。以此論之，三教道同而名異，其實不離乎一心之妙也。是以天地無二道，聖人無兩心。學人莫以懲忿窒慾四字容易看過，此乃是修真一箇樞紐，其要宜乎損者也。損於外而益於內，內安而氣和，氣和而神和，神和而道沖矣。至此超陰陽，出生死，脫脫灑灑，了無罣得，登蓬島，遊洞天，變化自在，豈不玄哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">說</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">夢說</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夢之為言，因氣化而有也。陽御於陰，乃魂制魄，神或有夢，朗然清見也。陰御於陽，乃魄制魂，神被物欲所蔽，故夢遊昏亂，闇然不明也。昔者神農氏憂民疾苦，夢遊天庭，天皇賜與嘗草之書。軒轅氏慕道，夢遊華胥大庭之國。莊周論道，故夢化為蝴蝶。孔子贊《周易》，故夢見於周公。此聖人之心與道冥合，因感而有夢，陽神爍於群陰，明明朗朗，雖夢非夢，乃出神之妙也。是故凡夫之夢，與此懸隔。凡夫之心，貪著其事，流吹慾海，沉滯愛河。豈知一點元神，晝則居于首，眼貪觀於色，神即染之於色，此眼中之夢也。耳貪聽於聲，神即染之於聲，此耳中之夢也。鼻貪嗅於香，神即著之於香，此鼻中之夢也。口貪食於味，神即染之於味，此口中之夢也。夜則神歸棲於心，纔睡&#30528;時，陰魄裹魂，夢寐昏濁，無所不見，顛顛倒倒，隨念幻化，此所以開眼有夢，而瞑目即有夢也。蓋因心田不清，神不守室，日積月增，精神耗散，故墮於六趣而入於夢幻之境。古人所謂生死之根，只是箇念頭，造化即夢幻，是生死根也。是以大修行人無夢，白日脫灑灑，夜間亦脫灑灑，神守於氣，氣抱於神，混融一片，超出陰陽之外，何夢之有。學道人若能知夢裡是夢，做得主宰，便是出生死之外，不被陰陽之所蔽也。學者味之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">性說</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　性也者，先天一點至靈，人身中元神是也。此靈在父母未生以前，不曾添些；居父母已生之後，亦不曾&#20943;些。本自圓成，亦無餘欠。是故人之生也，性無有不善，而於氣質不同，&#31104;受自異。故有本然之性，有氣質之性。本然之性者，知覺運動是也。氣質之性者，貪嗔痴愛是也。是以上智之人，了悟本性，寸絲不掛，萬法昭然；中智之人，半明半惑，操之則存，舍之則亡；下智之人，神無所守，隨念生情，貪著其事。三者觀之，性有差等。或云：佛曰蠢動含靈，皆有佛性，何以人之性卻有差等？吁，虎狼之父子，蜂蟻之君臣，并非無佛性也，乃形質之異也。人與萬物之性同，人與萬物之形異。性如空中之月，形猶地上之水。萬水澄清，一月普明，萬水濁渾，一月普昏。非月之有明有昏，乃水之有清有濁。人為聖為哲為賢，得&#28801;之清者也。人為愚為昧為惡，得氣之濁者也。佛乃</span><span style="font-family: 新細明體; color: #993300">曰：千江有水千江月，萬里無雲萬里天。是也。此一點靈明，無形無相，無古無今，貫石透金，本無所說。人於此處&#21445;得透、見得徹，不被一切境界所移，內觀於心，綿綿無間，打成一片，獨立虛空，自有金剛衛門，諸魔消散，與古佛同日而語矣。學道人若不明真性內守靜默之工，縱然能記大藏之經，廣口利舌，到頭空喪精魂，無益於身。一切有為之法，有成便有敗，著相求真？都是虛妄。若只以無為之法行之，饑則餐，渴則飲，尤恐墮於頑空。這一箇○如盤走珠，圓陀隨地，活潑潑地，有也不是，無也不是，著在一物上也不是。大眾到此作麼生會。咦，雨過江空山色靜，一聲啼烏月明中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-size: 18.0pt; font-family: 新細明體; color: #993300">歌</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300; font-weight:700">回風混合歌九章</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　其一<span lang="EN-US"><br>
		</span>天皇南來居紫宮，三關牢鎖呼黃童。東方鞭起海潛龍，龍翻赤浪騰太空。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		六丁擲火當前衝，猛馬突上崑崙峰。流鈴萬里回陰風，神兵野戰如虎雄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		三彭命在破竹中，六賊勦滅勢力窮。一洗遂定中興功，流精洞煥陽明紅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		乾坤六合歸混同，君臨大寶御九重。萬方臣宰來朝宗，民安國泰德澤濃。<span lang="EN-US"><br>
		</span>禾生大有歌年豐。<span lang="EN-US"><br>
		</span>　　其二<span lang="EN-US"><br>
		</span>九華仙子登黃庭，尾閭日出生金精。精光化作月窟冰，西來一派流泉清。<span lang="EN-US"><br>
		</span>華池澆灌黃芽生，深根真氣頻燻蒸。琪枝玉葉開瓊英，春風吹動天香馨。<span lang="EN-US"><br>
		</span>神清朗朗居杳冥，含真抱朴如孩嬰。箇內消息無限情，乾坤日月晝夜明。<span lang="EN-US"><br>
		</span>胎凝十月聖體成，天門劈破雷一聲。真人出現誰敢爭，乘雲跨鶴朝玉京。<span lang="EN-US"><br>
		</span>　　其三<span lang="EN-US"><br>
		</span>東方赤子號木郎，半夜抱出海底陽。龍飛駕輦昇扶桑，紅輸直上天中央。<span lang="EN-US"><br>
		</span>光明照耀雲錦裳，時同&#34306;女回洞房。兩情懼合春心芳，真精一滴生玄黃。<span lang="EN-US"><br>
		</span>身居混沌含清光，滿口馥郁流瓊漿。飲之宴之百體康，返老回童天地長。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　其四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		乾金色玄坤土藏，巽風鼓動爐火光。一時鍛鍊成金剛，鑄為慧劍名干將。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		摩孿三尺如秋霜，鬼精喪膽龍虎降。七星夜夜生光芒，橫拈倒用神無方。<span lang="EN-US"><br>
		</span>　　其五<span lang="EN-US"><br>
		</span>金胞空&#28801;包乾元，生門之後密戶前。圓中高起不倚偏，中分寸二存玄玄。<span lang="EN-US"><br>
		</span>陽君主握天地先，周流四德頻迴旋。崑崙一道西流泉，倒瀉千尺銀河懸。<span lang="EN-US"><br>
		</span>露珠灑入金谷園，蟠桃花發三千年。採而食之鎮丹田，長生不老人中仙。<span lang="EN-US"><br>
		</span>時來直上九華巔，白雲黃鶴來翩翩。<span lang="EN-US"><br>
		</span>　　其六<span lang="EN-US"><br>
		</span>日出窿穹照八荒，曲江高處金烏翔。中皇老人坐玉堂，手把紫簫吹洞章。<span lang="EN-US"><br>
		</span>一聲吹動海水揚，二聲吹落月色光。三聲合吹天混茫，鈞天一片聞宮商。<span lang="EN-US"><br>
		</span>此時獨飲醍醐漿，五臟歷歷生清&#20937;。四肢如醉形質忘，不知身在無何鄉。<span lang="EN-US"><br>
		</span>　　其七<span lang="EN-US"><br>
		</span>東華初曉曙光分，五老朝元謁紫宸。手把三花獻帝君，一團和氣回陽春。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		中天日月光輝新，四方有慶皆來賓。蕭罷九成鸞鳳馴，東熙至拾風俗淳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">河海靜默山藏雲，萬民樂業清乾坤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　其八</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		青天雲起轟震雷，海風吹雨從東來。冥冥晝霧密不關，霏微酒落空中埃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		一時雨霽收陰霾，天清地朗山崔鬼。松間露滴清幽齋，蟾光皎潔照靈臺。<span lang="EN-US"><br>
		</span>刀圭飲罷凝真胎，真胎養就躋聖階。壺天好景多滿懷，隨身到處皆蓬萊。<span lang="EN-US"><br>
		</span>　　其九<span lang="EN-US"><br>
		</span>朝陽觸石生紫雲，隨風飄蕩朝崑崙。羽蓋垂蔭浮氤氳，流精玉光白色新。<span lang="EN-US"><br>
		</span>重樓直下戊己門，空中雪落飛紛紛。靈苗秀發琪花春，深根固蒂命長存。<span lang="EN-US"><br>
		</span>形神俱妙道合真，逍遙永作蓬萊人。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">修真歌</span></b><span style="font-size: 10.0pt; font-family: 新細明體; color: #993300">授混神子</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		修真先要尋真土，立鼎西南作丹母。牝戶玄門左右開，調息綿綿氣歸祖。<span lang="EN-US"><br>
		</span>神居混沌空玄中，無南無北無西東。四象五行俱輻輳，回光返照觀真空。<span lang="EN-US"><br>
		</span>真空朗朗絕纖翳，青天一片秋無際。月照天壇玉露寒，箇內乾坤真得意。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		一陽初動天癸生，雷轟日午打三更。跨虎擒鉛出水府，乘龍捉汞回朱陵。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		鉛汞爐煎真火爇，鍊出金剛硬如鐵。黍珠一粒落黃庭，太乙含真聖胎結。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		春風滿地黃芽深，刀圭飲罷歌瓊朴。醉吹一曲無孔笛，妙聲飛出均天音。<span lang="EN-US"><br>
		</span>此時得趣真堪悅，這箇家風實清絕。瞽者善視聾善聽，啞子喫蜜向誰說。<span lang="EN-US"><br>
		</span>不出門庭知萬邦，來往遊遍神無方。大象希形藏恍惚，日月晝夜常輝光。<span lang="EN-US"><br>
		</span>逍遙自得長生樂，打破虛空脫胎殼。通天徹地超死生，赫赫神光照遼廓。<span lang="EN-US"><br>
		</span>三千行滿八百功，全忠盡孝回光風。上感天帝丹詔下，乘雲白日登天宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">　　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">混然歌</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		混然道士人不識，三家村裹藏蹤跡。無去無來每獨存，無形無名赤歷歷。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		一點光明是道經，朗朗玄玄隱空寂。時因順化出頭來，混沌剖開居太拯。<span lang="EN-US"><br>
		</span>動之主陽靜主陰，生地生天由一息。一生于二二生三，萬象森羅同闔闢。<span lang="EN-US"><br>
		</span>乾旋坤轉不停機，日月回輸雙合璧。混然道士何所為，每日逢人說周易。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		易中造化不難知，白日青天轟霹靂。虎吼東山風萬林，龍捲西江浪千尺。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		一時龍虎同歸來，八極無塵天色碧。混然此時獨樂哉，洗足空玄坐中席。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		月光照我肌骨清，九華天上流香液。飲之宴之命長存，醉吹一曲無孔笛。<span lang="EN-US"><br>
		</span>大音放之滿十方，希聲收之藏于密。固蒂深根道自生，出死超生常混一。<span lang="EN-US"><br>
		</span>綿綿默默不離渠，十月含胎守勿失。時來打破上頭關，萬道霞光照蓬華。<span lang="EN-US"><br>
		</span>上居泥丸朝聖尊，三島群真會瓊室。劫外逍遙一散人，自與塵凡不伺日。<span lang="EN-US"><br>
		</span>世人若解混然歌，方是修行&#21445;學畢。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">中陽歌</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		竹間先生性幽雅，生居坤上乾之下。渾包太極號中陽，一點光明世無價。<span lang="EN-US"><br>
		</span>不居後，不居前，大如黍米空中懸。化生諸天森萬象，斗標晝夜頻周旋。<span lang="EN-US"><br>
		</span>不居下，不居上，去地金烏飛五丈。口中銜出一輪紅，照見普賢騎白象。<span lang="EN-US"><br>
		</span>天門闔，地戶闢，一氣週流箇消息。龍吟雲起海波騰，虎嘯風生日光夕。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		是時兩物同歸來，雲散風收空色碧。人門遏，鬼戶塞，一滴金精從此得。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		冶爐掄火鑄成劍，摩罕如冰光赫赫。野戰防危國土平，斬除三尸并六賊。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		三尸滅，六賊亡，混融一片成金剛。超凡入聖出浩劫，不居地府昇天堂。<span lang="EN-US"><br>
		</span>到此時，實堪悅，六月炎天飛白雪。醍醐飽喫上方齋，滿口玉漿流不絕。<span lang="EN-US"><br>
		</span>血化白，骨化瓊，一身鍊得如毛輕。靈胎養就十月足，頂門進破生光明。<span lang="EN-US"><br>
		</span>也不生，也不死，曠劫至今無姓字。一神變化千萬神，元來卻是中陽子。<span lang="EN-US"><br>
		&nbsp;&nbsp;&nbsp;&nbsp; </span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">悟真歌<span lang="EN-US"><br>
		</span></span></b><span style="font-family: 新細明體; color: #993300">
		悟真先生學莊老，真機頓悟回頭早。自得仙師半句傳，鐵壁銀山盡推倒。<span lang="EN-US"><br>
		</span>祖性圓明是本宗，也非有象也非空。穿金透石出浩劫，寂然不動感而通。<span lang="EN-US"><br>
		</span>是以修丹用玄牝，鍊汞燒鉛固爐鼎。二六時中內靜觀，包含萬象居仙境。<span lang="EN-US"><br>
		</span>若遇陽生急採之，回風混合運靈旂。海底黃童抱日出，青龍倒跨上南離。<span lang="EN-US"><br>
		</span>白虎牽來下金闕，羽蓋精光流不絕。直過重樓入絳宮，產箇圓珠似明月。<span lang="EN-US"><br>
		</span>十方大象回天威，滿洞漫空白雪飛。鬼哭神哀絕蹤跡，乾坤大地成玻&#29896;。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		當此之時政堪悅，即此便是還丹訣。啞子喫蜜自家知，了了無生亦無滅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		嬰兒養就十月胎，頂門迸破天仙來。三千行全功八百，乘鸞白日登蓬萊。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">還丹歌</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		異人授我還丹訣，九轉還丹深有說。玄關一竅天地根，強作丹爐名偃月。<span lang="EN-US"><br>
		</span>不偏不倚正當中，八卦五行環拱列。神仙指此作丹基，只要元神歸氣穴。<span lang="EN-US"><br>
		</span>神氣混合鎮丹田，朗朗虛靈照幽徹。一身四大屬於陰，陰濁奪陽陽不潔。<span lang="EN-US"><br>
		</span>降本流末而生形，於此人生有損缺。知之修鍊得長生，不知修鍊隨形滅。<span lang="EN-US"><br>
		</span>我今授子還丹歌，歌中盡把天機泄。乾坤闔闢易之門，日月循還機不歇。<span lang="EN-US"><br>
		</span>觀天之道執天行，要識身中冬至節。冬至陽生急採鉛，牢把三關宜猛烈。<span lang="EN-US"><br>
		</span>便收戎馬走歸欄，鎖定</span><span style="font-size: 12.0pt; font-family: 新細明體; color: #993300; background: lime"></span><span style="font-family: 新細明體; color: #993300">猴休縱劣。離宮鼓起崇籥風，吹下火光燒海熱。<span lang="EN-US"><br>
		</span>須臾潛龍見在田，雷震龍飛金電掣。黃河捲浪通天門，化作甘霖洗妖孽。<span lang="EN-US"><br>
		</span>金公跨虎下西山，奪得龍珠心獨悅。送歸土釜牢封藏，一戰功成寧抱拙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		天無浮翳&#28801;朗清，自然鼎內還丹結。洞中春暖長黃芽，巖上空清飛白雪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		聖胎養就十月工，神水華池流不絕。箇中消息理幽微，軟之如綿硬如鐵。<span lang="EN-US"><br>
		</span>凡骨鍊作為寒瓊，赤血鍊成為白血。脫胎換鼎出陰符，打破虛空光景別。<span lang="EN-US"><br>
		</span>陽神變化大方明，獨步紅雲上金闕。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">步虛詞五章<span lang="EN-US"><br>
		</span></span></b><span style="font-family: 新細明體; color: #993300">　　其一<span lang="EN-US"><br>
		</span>棲玄一真子，日日朝崑崙。雲營歌玉韻，龍漢飛金輸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">法雨灑碧落，天花散繽紛。神人肅清聽，中有長生君。<span lang="EN-US"><br>
		</span>　　其二<span lang="EN-US"><br>
		</span>棲玄一真子，稽首朝虛皇。吹簫嗚九鳳，驅駕騰六釀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">玉京神普集，金室霞生光。明真出霄漢，平步登仙堂。<span lang="EN-US"><br>
		</span>　　其三<span lang="EN-US"><br>
		</span>棲玄一真子，稽首朝三清。青女持玉節，黃童擁靈旌。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">身登十二樓，日月交輝明。神丹賜一粒，服之壽延齡。<span lang="EN-US"><br>
		</span>　　其四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">棲玄一真子，學道得長年。三花</span><span style="font-family: 新細明體; color: #993300">結真蒂，四德頻回旋。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">烏母孕靈秀，龍羅混太玄。玉液灌五臟，行滿登雲天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　其五</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">逍遙一真子，實飄雲外身。三天啟靈運，八極旋星辰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">玄谷振玉珮．瑤池宴餘春。一醉脫塵鞅，千載蟠桃新。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 標楷體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #993300">還真集卷中竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
