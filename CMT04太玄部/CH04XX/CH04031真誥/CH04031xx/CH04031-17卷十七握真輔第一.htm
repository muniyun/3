<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:maroon">真 誥</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:maroon">經名：真誥。南朝著名道士陶弘景編撰。約成書於梁武帝天監年間（五○二<span lang="EN-US">~</span>五一九）。是記錄東晉南期上清派歷史及道術之重要著作。原本十卷，後分作二十卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size:16.0pt;font-family:新細明體;color:maroon">真誥卷之十七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">金闕右卿司命蓬萊都水監梁國師貞白真人華陽隱居陶弘景造</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">握真輔第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		蕭寂華門，研神保形，和魂夷&#28801;，守養神關者，豈可以與夫坐華屋，擊鍾鼓，饗五鼎，艷綺統者同日而論之哉。大羅之與籠樊，俱一物耳，是以古之高人，皆去彼而取此矣。老氏寧悶悶，不察察，而況我之鄙夫。</span><span style="font-size:8.0pt;font-family:新細明體;color:maroon">未知此一篇是何書中語，既有道之辭，故聊以抄出，是兩手書耳</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		玄玄即排起。注之曰：故玄玄以八風為橐籥，天地為隄防，四海為罋罌，九州為裨糠，積之以萬殊，蒸之以陰陽，其陶鑄也。充隆吹累，剛柔清濁，象類不同，呼吸含吐。〔調彈〕</span><span lang="EN-US" style="font-size: 10.0pt; font-family: 新細明體; color: maroon; background: lime">#1</span><span style="font-family:新細明體;color:maroon">恭柏榮。注之曰：九絕獸，神禽也，罔起此在乎，群麗&#25829;搰乎。激奇之際，終年不足以極其變，萬殊不足以適其內，日月不足以曜其目，八澤不足以遊其足，青雲為卑，九垓為淺，八絃為小，四極為近，以此變動無常，恒入芥子之內，玉晨之玉寶，太微之威神矣。</span><span style="font-size:8.0pt;font-family:新細明體;color:maroon">玄玄即排起，調彈恭柏榮，並是《神虎隱文<span lang="EN-US">·</span>揮神詩》中句，如今再注之，乃取揚雄《玄為論》中語，更小增損易奪之，故當是理符義會可得然也</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		夫心與治遊乎太和，唯唐虞能充其任矣。神與化蕩乎無境，唯伏羲能承其統。故二十五絃之具，非牙曠不能以為神；弓矢質的之具，非羿逢蒙不能以為妙耶。</span><span style="font-size:8.0pt;font-family:新細明體;color:maroon">此一篇亦是《玄為論》中語，不知此復以何所明喻耳。猶如引《抱朴外篇<span lang="EN-US">·</span>博喻》中語也。凡有異處，皆以朱書為別如此也</span><span style="font-family:新細明體;
color:maroon">。<span lang="EN-US"><br>
		&nbsp;&nbsp;&nbsp; </span>
		若夫奇神絛詭，恢譎無方，陰陽之所煥育，川澤之所函藏，則羲和浴日於甘淵，烏飛司景於扶桑，江&#23124;登湄而解珮，二女禦風於瀟湘，&#28508;蛟龍戰於玄泉，蕃丘喪馬於淮陽，靈洲海運於南極，東山遙集於帝鄉，驛驪抗轡於巨龜，江使感夢於宋王。是以洞庭雖廣，濟之不容刃，廬龍雖峻，越之不崇朝，岷山懸嶺，絕闊千仞，束馬綿竹，則安樂歸&#26187;，遼海泱瀁，橫帶天渠，公孫不競，則其亡忽諸。若夫飛壺白馬，即墨天山，三江之浸，九河之源，尚曷足語哉。吾子飛軒結駟，駕陌林薄，徒聞山河之寶，魏國所以未究，夫
		吳起一言，而武侯心作也</span><span style="font-size:8.0pt;font-family:新細明體;color:maroon">。此二條是庾闡《楊都賦》中語也。凡四條並異手書之，小度青紙，乃古而拙。此既與真書相連，故並存錄，相隨載之也。楊君</span><span style="font-family:
新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		秦始皇作長安渭水橫橋，廣六丈，南北三百八十步六十八間，漢時橋北置都水令丞，領徒千五百人，署屬京兆，董卓壞之，魏武帝更作，廣三丈，今橋是也。</span><span style="font-size:8.0pt;font-family:新細明體;color:maroon">夫鍾，瑞物也。當金氏之世，有六鍾將必見乎。&#26187;朝五霸諸侯，厥德過之，故六鍾嘉瑞耳，非復耳，事誤子孫也，預告寧無唈唈乎。此注下四十八字，黃民手所妄益，是載義羲<span lang="EN-US" style="background: lime">#2</span>十二年霍山崩出六鍾，故欲附會宋祖，輒立此辭，而不知事類大乖，追可忿笑</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		秦為阿房殿，在長安西南二十里，殿東西千步，南北三百步，上坐萬人，庭中可受十萬人。二世為趙高所殺於宜春宮，宮在城南三里，二世葬其傍。司馬相如所云墓蕪穢而不修者，是也。<span lang="EN-US"><br>
		&nbsp;&nbsp;&nbsp; </span>秦斂天下兵器，鑄以為銅人十二，置</span><span style="font-size:8.0pt;font-family:新細明體;color:maroon">此十四字共一行，行前魚爛，餘十在今足令成字如此</span><span style="font-family:新細明體;color:maroon">。之諸官。漢時皆在長安，董卓壞以為錢，餘二人徙在青門裹東宮前。魏明帝欲徙詣洛，載至霸城，重不能致，今在霸城大道南。胸前有銘曰：皇帝二十六年，初兼天下諸侯，以為郡縣，正法律，均度量，大人來見臨洮，身長五丈，足邇六尺。秦丞相蒙恬、李斯所書也。<span lang="EN-US"><br>
		&nbsp;&nbsp;&nbsp; &#8213;</span></span><span style="font-size:8.0pt;font-family:新細明體;color:maroon">缺失秦字</span><span style="font-family:新細明體;color:maroon">廟中鍾處四枚，皆在漢高祖廟中，魏明帝徙二枚詣洛，故尚方南銅駝巷中是也。<span lang="EN-US"><br>
		&nbsp;&nbsp;&nbsp; </span>漢昭帝平陵，宣帝杜陵，二銅鍾在長安，夏侯征西，欲徙詣洛，重不能致之。在青門裹道南，其西者是平陵鍾，東者杜陵鍾也。</span><span style="font-size:8.0pt;font-family:新細明體;color:maroon">此後少始皇陵一事</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>鴻門在始皇陵北十餘里，《漢書》云張良解厄於鴻門者也。<span lang="EN-US"><br>
		&nbsp;&nbsp;&nbsp; </span>秦王</span><span style="font-size:8.0pt;font-family:新細明體;color:maroon">應是楚王</span><span style="font-family:新細明體;color:maroon">，</span><span style="font-size:8.0pt;
font-family:新細明體;color:maroon">作秦王誤耳</span><span style="font-family:新細明體;
color:maroon">項籍以沛公為漢王，都漢中，而分關中為三秦。章邯為雍王，都大丘，今槐里是也。司馬欣為塞王，都櫟陽，今萬年縣是也。董翳為翟王，都高奴。高奴縣在咸陽西北今雀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		高祖自漢中北出襲，三面皆平之。《漢書》云：乘釁而運，席卷三秦者也。此三縣今皆有都邑故處也。</span><span style="font-size:8.0pt;font-family:新細明體;color:maroon">此後少十五六條事，當是零失也</span><span style="font-family:新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		杜陵，宣帝陵也。宣帝少依許氏，在杜縣，葬於南原，立廟於曲池之北，號曰樂遊廟，因菀為名也。徙關東名族四十五姓，以陪杜陵。司馬相如吊二世云：臨曲江之隆洲，謂曲池也。</span><span style="font-size:8.0pt;font-family:新細明體;color:maroon">此一條增損，語小異，不解那得始此</span><span style="font-family:新細明體;color:maroon">。<span lang="EN-US"><br>
		&nbsp; </span></span>
		<span style="font-size:
10.0pt;font-family:新細明體;color:maroon">右此前十條，並楊君所寫，錄潘安仁《關中記》語也。用白棧紙，行書極好，當是聊爾抄其中事</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>東方有赤氣，之內有詠言曰：小鮮未烹鼎，言我巖下悲。</span><span style="font-size:8.0pt;font-family:新細明體;color:maroon">此是東華宮中歌詩之辭</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>整控啟素鄉，河靈已前驅。</span><span style="font-size:8.0pt;font-family:新細明體;color:maroon">此兩句是揮神詩中之辭</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>風伯不搖條，神虎所挾扶。十一月二十四日，鯈忽之間，聞洞房中云：在丹&#24158;帳中有如人聲，讀書如此。</span><span style="font-size:8.0pt;font-family:新細明體;color:maroon">此是存洞房三真事，并前條，並楊所自記所感聞之事也</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>得書，知洗心謝過，甚叔虛心，相行復來，張生頓首。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">覺題云許君</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		近知來有北行事，恨不面，今致黃長命縷一枚，後復果不，張生頓首。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">覺題云楊君</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		夢見一人似女子，著烏毛衣，&#36075;此二短折封書來。發讀，覺見憶昔有此語，而猶多有所忘，又夢後燒香當進前室。</span><span style="font-size:8.0pt;font-family:新細明體;color:maroon">此并記夢見張天師書信，云張生者即應是諱，今疏示長史，故不欲顯之。又見系師注《老子內解》，皆稱臣生稽首，恐此亦可是系師書耳</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		興寧三年四月二十七日，楊君夢見一人，著朱衣，籠冠，手持二版，懷中又有二版，召許玉斧出。版皆青，為字云：召作侍中。須臾玉斧出，楊仍指此是許郎。玉斧自說：我應十三年，今便見召，未解儀體。向人答：若爾可作刺。玉斧作屬道，未解儀典，方習厲之，言須十三年。向玉斧揖而去。</span><span style="font-size:8.0pt;font-family:新細明體;color:maroon">此掾書半紙，是口受寫楊君所夢，故猶內楊事中。侍中之位，所謂侍帝晨者也。版青為字，即青鐮白問也</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>四月二十九日，夜半時，夢與許玉斧俱座，不知是何處也。良久，見南嶽夫人與紫陽真人周君俱來，坐一床，因</span><span style="font-family: 新細明體; color: maroon">見玉斧與真人周君語曰：昔聞先生有守一法，願乞以見授。周君曰：寡人先師蘇君，往曾見，向言曰，以真問仙，不亦迂乎，僕請舉此言以相與矣。玉斧曰：情淺區區，貪慕道德，故欲乞守一法爾。言未絕，周君又言曰：昔所不以道相受者，直以
		吳傖之交而有限隔耳。</span><span style="font-size: 8.0pt; font-family: 新細明體; color: maroon">周是汝陰人，漢太尉勃七世孫，故云傖人也</span><span style="font-family: 新細明體; color: maroon">。君乃真人也，且已大有所稟，將用守一何為耶？言訖，豁然而覺，竟不知在何處。此夢甚分明，故記之。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		四月九日戊寅，夜鼓四，夢北行登高山，迷淪不寤。至明日，日出四五丈乃覺。覺憶登山半日許，至頂上，大有宮室數千問，鬱鬱不可名。山四面皆有大水，而不知是何處。某因仰天，天中見一白龍，身長數十丈，東向飛行空中，光彩耀天。因又見東面有白衣好女子，亦於空中行，西向就白龍，徑入龍口中，須臾復出，三入三出乃止。又還</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">右邊，向</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，而又覺</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">左邊有一老翁，著繡衣裳，芙蓉冠，柱赤九節杖而立，俱視其白龍。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">問公：何等女子，徑入龍口耶？公對曰：此太素玉女蕭子夫，取龍&#28801;以鍊形也，此人似方相隸為官也。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">又問：翁何人來登此宇？公答曰：我蓬萊仙公洛廣休，此蓬萊山，吾治此上，府君故來，乃得相見我耳。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">又問：公曰此龍可乘否？公答曰：此龍當以待真人張誘世、石慶安、許玉斧、丁璋寧也。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">又問：一龍而四人共乘耶？公曰：此侍晨帝官龍也，譬如世轄車朱烏，更一日乘以上直也。須臾問，公呼此四賢，未來之問，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">與公及此女，以敷席共坐山上，俱北向望海水及白龍，并有設酒食，酒中如石榴子，合食之，拌亦如世間拌，拌中鮭也。覺久久許，四人並束來，共乘一新犢車，青牛青油重車上來到，並揖此公及</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，並共語。語畢，公見語曰：向所道四人，此則是也。覺張誘世年可五十，石慶安甚童蒙，年可十三四，許玉斧年如今日所見，丁璋寧年可三十四五許，並著好單衣，垂幀履版，惟慶安著空頂幘。公又曰：玉斧，府君師友也。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">曰：不然。公又曰：張誘世，常山人，公弟子也。石慶安，汲郡人，鉤翼夫人弟子也，才均德敵，並人士也。公因語四人言：君并可各作一篇詩以見府君，老子亦願聞文筆之美言也。於是公各付一青紙及筆各一，以與四人，四人即取曰：但恐倉卒耳。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">於是石慶安先作詩，其文曰：</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		靈山造太霞，堅巖絕霄峰。紫煙散神州，乘颼駕白龍。相&#25658;四賓人，東朝桑林公。廣休年雖前，所&#28801;何蒙蒙。寔未下路讓，惟年以相崇。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">次張誘世作詩，其文曰：</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		北遊太漠外，來登蓬萊闕。紫雲遘靈宮，香煙何鬱鬱。美哉樂廣休，久在論道位。羅併真人坐，齊觀白龍邁。離式四人用，何時共解帶，有懷披襟友，欣欣高晨會。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">次許玉斧作詩，其文曰：</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		遊觀奇山峙，漱濯滄流清。遙觀蓬萊間，巘巘衝霄冥。紫芝被絳巖，四階植琳譎。紛紛靈華散，晃晃煥神庭。從容七覺外，任我攝天生。自足方寸裹，何用白龍榮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		丁璋寧作詩，其文曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		玄山構滄浪，金房映靈軒。洛公挺奇尚，從容有無間。形沉北寒宇，三神棲九天。同寮相率往，推我高勝年，弱冠石慶安，未肯崇尊賢。嘲笑蓬萊公，呼此廣休前。明公將何以，&#21364;此少年翰。<span lang="EN-US"><br>
		&nbsp;&nbsp;&nbsp; </span>
		四人作詩畢，並以呈公，公讀畢而笑曰：此詩各表其才性也。石生有逸才而輕邁，張生體和而難解，許生廣慎而多疑，丁生率隱而發遲。夫輕邁則真&#28801;薄，難解則道不悟，多疑則思無神，發遲則得靈稽，所謂殊途者也，若能各返其迷悟，其所悟不當速也，府君弟子所謂管轄請論有疑，疑則無神者矣。<span lang="EN-US"><br>
		&nbsp;&nbsp;&nbsp; </span>言詩畢，各起兵共下山，下山之頃，又見此女子乘白龍而北去，</span><span style="font-size:8.0pt;font-family:新細明體;color:maroon">某</span><span style="font-family:新細明體;color:maroon">與諸人步行南下，至山下而各各別去。公曰：復二十年，當共會於七業宮，遊此地也。於是豁然乃悟，汗流終日，不能飲食。初下半山，見許主簿來上，相逢於夾石之間，公語主簿曰：汝何來遲？吾為汝置四升酒，在山上坐處，可往飲之而還。逐我。主簿即去上山，須臾見還，行甚疾，未至山下相及，公曰：美酒不？答云勵．猶恨酸。公曰：此太平家酒，治人腸也。彥曰欲得長生飲太平，何酸之有耶？故是野家兒也，守一慎勿失，後當用汝輔翼君。於是共至山下，各別，某末將主簿及玉斧東去，公還上山。其三人西去五十步，公又遣一信見告云：許牙累府君。</span><span style="font-size:8.0pt;font-family:新細明體;color:maroon">某</span><span style="font-family:新細明體;color:maroon">答云：在意。到<span lang="EN-US">·
		</span>
		十日夜，某先具疏此夢，上白諸真道：得此異夢，分明如不眠，不審是何等，願告之意。唯紫微夫人見答云：示真&#28801;內感，靈求萬方，神來八玄，形與魂翔，此實著至之象，事顯幽冥，非虛構也，如洛公語也，可密示斧子等，勿廣宣露靈中旨也，非小事哉，深慎。&#34886;真並笑，情靈曰：以冥通冥也，心感洞照，南嶽君之力也。</span><span style="font-size:8.0pt;font-family:新細明體;color:maroon">又此一夢事，後東間寫得，既不自見本，不知誰書。所稱某處，是楊君又當書此以呈長史，故云某耳，又此四月或即是乙丑年，亦可是寅年耳</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		十月二十三日夜，夢在一大山上，有人見告：此是蒙山大洞室中也。室四面坐相向，皆柏床龍鬚席，四壁多文字而不可了。許長史著葛帴單衣白祫坐束面。西向復有三人，皆錦衣平上幘，其一人自稱曰：我趙叔臺父，昔見汝於
		吳下矣。</span><span style="font-size:8.0pt;font-family:新細明體;color:maroon">定錄告云：昔趙叔臺、王世卿，亦言篤學，竟不知人意，為北明公府所引，則是似此人之子，而不知是何時人耳</span><span style="font-family:新細明體;color:maroon">。吾坐北面南向，許長史伏坐上，因引筆作書，乃沉吟思惟，良久書畢，即見示曰：此書可通否耶？書曰：日月之道，虔晨再拜，今奉佳畫，酒盃盤一具於南方，來年六月，可以入郭，遣送之事，好而又好，水火之期，求我於大木之日矣。</span><span style="font-size:8.0pt;font-family:新細明體;color:maroon">晟猶是成音，漢時亦有人名此</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>有學之而不得者，未有不學而得之者也，信哉斯言。<span lang="EN-US"><br>
		&nbsp; </span></span>
		<span style="font-size:
10.0pt;font-family:新細明體;color:maroon">右長史寫青紙上，因以見示</span><span style="font-family:新細明體;color:maroon">。</span><span style="font-size:8.0pt;
font-family:新細明體;color:maroon">意中云作此書，欲以刻名也</span><span style="font-family:
新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		登難之曰：郭是何義？長史答曰：是洞中，似郭，非冢墓之郭也。又難曰：何以為虔？又答曰：虔者敬之始，下有文字，敬之文耳。又難曰：何以為晨？答曰：晟者日下成侍，日成而月得耳。三錦衣人同讚曰：幸哉幸</span><span style="font-family: 新細明體; color: maroon">哉，學不可欺往來至道之時。</span><span style="font-size: 8.0pt; font-family: 新細明體; color: maroon">此一條楊自記所夢事，不知是何年，云六月入郭，未測斯徵也。此上半行被剪除，正應是稱姓名耳</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		許先生前&#28508;景逸世，隱光九霄，冥神洞觀，頤光靈府，幸甚幸甚。平昔周旋纏綿，盟誓超&#32675;，先覺獨造方外。</span><span style="font-size: 8.0pt; font-family: 新細明體; color: maroon">先生年乃大楊君三十歲，先生初入東山時，楊始年十六，絕邇時年十九，如此明楊小便好道也</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		自隔暉塵，行已今日，東眄雲漢，涕先言隕，伏想玄宮融和，所&#33669;休宜，時乘八風，平蕩滓翳，六天攝威，消滅魔氣，願使真正之信，流行三元，玄無之感，變無窮矣。君前臨發頻煩，想夢所見，贈惠手跡為信，既感冥通，銘得之後，絛忽未頃，如覺千載，適能得之，奇而難解，所謂微乎妙哉，微乎妙哉，近即疏記所夢，密呈。</span><span style="font-size: 8.0pt; font-family: 新細明體; color: maroon">此先生被試後，楊君因書與之也，一書麻紙極好，此是寫本，所以得存耳</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲頓首頓首，陰寒奉告，承尊體安和以慰，未得覲傾企謹白不具，楊羲頓首頓首。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：公第三女昨來委療，旦來小可，猶未出外解，群情反側，動靜馳白。頃疫癘可畏，而猶未歇，益以深憂。給事許府君侯。</span><span style="font-size: 8.0pt; font-family: 新細明體; color: maroon">此六字折紙背題</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲白：二吏事近即因謝主簿屬鄭西曹，鄭西曹亦以即處聽，但事未盡過耳，事過便列上也。自己以為意，此段陳冑、王戎之徒，實破的也。謹曰：</span><span style="font-size: 8.0pt; font-family: 新細明體; color: maroon">此書失上紙</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲頓首頓首奉告，承尊體安和以慰，劉家昨夜去，使人惻惻似中後定也。羲明日早與主簿至墓上省之也。晚或復覲。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		楊羲頓首頓首，先昨亦得車問，想當不審，且以惋怛之，自非研玄寶精，有凌霜之幹者，亦自然之常也。長史許府君侯。</span><span style="font-size: 8.0pt; font-family: 新細明體; color: maroon">此六字題折紙背上也</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：奉賜絹，使以充老母夏衣，誠感西伯養老之惠，然羲受遇過泰，榮流分外，徒銜戢恩眷，無以仰酬，至於絹帛之錫，非復所當，小小供養，猶足以自供耳，謹付還，願深見亮，羲白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：此間故為清諍，既無塵埃，且小掾住處亦佳，但羲尋還，不得久共同耳，尋更白，羲白。</span><span style="font-size: 8.0pt; font-family: 新細明體; color: maroon">此二條共紙書，又似失上紙</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲頓首頓首，宿昔更冷，奉告，承尊體安和以慰，此覲返命不具，楊羲頓首頓首。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲白：得主簿書，云野中異事，&#37060;書別答，奉覲乙二，謹白。</span><span style="font-size: 8.0pt; font-family: 新細明體; color: maroon">此背無題，恐失下紙。</span><span lang="EN-US" style="font-size:8.0pt;font-family:&quot;New MingLiu&quot;;color:maroon"><br>
		</span>
		<span lang="EN-US" style="font-family:&quot;New MingLiu&quot;;color:maroon">
		&nbsp;&nbsp;&nbsp; </span><span style="font-family: 新細明體; color: maroon">
		羲頓首頓首，旦白反不散風燥，奉告，承安和，行奉勤白書，不具。楊羲頓首頓首。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：雲芝法不得付此信往，羲別當自資，謹白。長史許府君侯。</span><span style="font-size: 8.0pt; font-family: 新細明體; color: maroon">侍者白：此九字題折紙背，尋楊與長史書，上紙重頓首頓首，下紙及單疏並名白，又自稱名云尊體，於儀式不正可解，既非接隸意，又乖師資法，正當是作貴賤推敬，長少謙揖意爾。侍者之號即其事也，都不見長史與楊書，既是經師，亦不應致輕，此並應時制宜，不可必以為唯</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲頓首頓首，吉日攸慶，未覲延情，奉告承尊體安和以慰，羲燒香始訖，正爾當暫還家靜中，晚乃親展，謹白不具，楊羲頓首頓首。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：野中未復近問，然華新婦己當佳也，惟猶懸心奉覲乙二。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲白：承今日穫稻，昨已遣陳伋經紀食飲，守視之，謹白。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">長史許府君侯。</span><span style="font-size: 8.0pt; font-family: 新細明體; color: maroon">此六字題折紙背，應在山應中答書，十月五日也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲白：符書訖有答教事，脫忘送，適欲遣承，會得告，今封付，別當抄寫正本以呈也，不審竟得服制虫丸未，若脫未就事者，當以入年為始耶，羲前所得，分者即服，日日為常，不正聞有他異，唯覺初時作六七日，聞頭腦中熱，腹中校沸耳，其餘無他，想或漸有理，謹白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：主簿孝廉，在此奉集，惟小慰釋，小緣獨處彼方，甚當慢憶，羲比日追懷眷想不可言，上下頃粗可承行垂念，謹白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：昨及今比有答教事，甚忽忽，始小闕爾，頃在東山所得手筆，及所聞本末，往當以呈，比展乃宣，羲白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：奉告具諸一二動靜，每垂誨示，勞損反側，羲白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：五色紙故在小郎處，不令失也，謹白。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲白：明日當東山，主簿云當同行，復有解廚事，小郎又無馬，羲即日答公，教明日當先思共相併載致理耳，不審尊馬可得送以來否？此間草易於都下，彼幸不用方，欲周旋三秀，數日事也，謹白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp; </span>
		<span style="font-size: 10.0pt; font-family: 新細明體; color: maroon">
		右此前五書，並是在縣答長史書，或是單疏，或失上紙也</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：許東興昨中後見顧，主人猶小設，亦不覺久垂當去，張泓續至，其時日猶可也。奉告云：扶關入門，甚為異事，由羲不能節適酒食，量宜遣賓，伏用悚息，顧復察恕，謹白。</span><span style="font-size: 8.0pt; font-family: 新細明體; color: maroon">此事在都答書，長史當在護軍府中時</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：承撰集得五十許人，又作叔真，當可視乃益味玄之徒，有以獎勸，伏以慨然，羲聞似當多此比類，暮當倒岌尋料，得者遣送，謹白。</span><span lang="EN-US" style="font-family:&quot;New MingLiu&quot;;color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		已具紙筆須成，當自手寫一通也，願以寫白石耳，願勿以見人。</span><span style="font-size: 8.0pt; font-family: 新細明體; color: maroon">此當是煮石方，或是五公腴法，楊書自此後並是掾去世後事，不知誰領錄得存，當是黃民就其伯間得也</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：《漢書》載季主事，不乃委曲。嵇公撰《高士傳》，如為清約，輒寫嵇所撰季主事狀讚如別，謹呈。洞房先進經已寫，當奉可令王曠來取，一作己白，恐忘之，謹又白。</span><span style="font-size: 8.0pt; font-family: 新細明體; color: maroon">今所有紅牋紙書者，即是此也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color:maroon">&nbsp;&nbsp;&nbsp; </span>
		<span style="font-family: 新細明體; color: maroon">
		羲白：承昨雨不得詣公，想明必得委曲耳，明晴暫覲乃宣，羲白。</span><span style="font-size: 8.0pt; font-family: 新細明體; color: maroon">此三書似失上紙，並是在都時答</span><span style="font-family: 新細明體; color: maroon">。</span><span lang="EN-US" style="color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲頓首頓首，晴猶冷，奉告承尊體安和以慰，比復親展，反命不備，楊羲頓首頓首，長史許府君侯。</span><span style="font-size: 8.0pt; font-family: 新細明體; color: maroon">侍者白此九字題折紙背</span><span style="font-family: 新細明體; color: maroon">。</span><span lang="EN-US" style="color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：季主學業幽玄，且道跡至勝，乃當在卷之上首耶，東卿君大歎季主之為人，又羨委羽之高沖矣。承撰集粗畢，極當可視，未睹華翰，預已欣歎，奉覲一二，謹白。</span><span style="font-size: 8.0pt; font-family: 新細明體; color: maroon">所書東卿論季主事，本別書青紙，與此不相隨，今在第四篇中</span><span style="font-family: 新細明體; color: maroon">。所撰要當令得七十二人，不審已得幾人，若人少者，亦當思啟冥中，求其類例也，然造一段作，且當徐徐，未可便出也。亦欲自繕寫一通呈明公，明公常所存棲，乃希心於此者也，羲白。</span><span lang="EN-US" style="color:maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		羲白：孔安國撰孔子弟子亦七十二人，劉向撰列仙亦七十二人，皇甫士</span><span style="font-family:
新細明體;color:maroon">安撰高士宗亦七十二人，陳長文撰耆舊亦七十二人。</span><span style="font-size:8.0pt;
font-family:新細明體;color:maroon">此陳留耆舊也，此一書首尾具而不見題，當是函封也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:maroon">
		羲白：別紙事覺憶有此，乃至佳，可上著傳中也，輒待保降，當咨呈求姓字，亦又當見東卿，此月內都當令成畢也，動靜以白。</span><span style="font-size:8.0pt;font-family:新細明體;color:maroon">此又失上紙書，語是初送《神仙傳》答也。保降者，須保命君來也。又注此并書，並似在縣下時，非京都也</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>仙傳猶未得治益，要當代東卿至，乃委曲耳，昨日更委曲，再三讀之，故為名作，益以慨然，符待晴當畫之，別白。<span lang="EN-US"><br>
		&nbsp;&nbsp;&nbsp; </span>
		羲白：傳未得書上王生，所以爾者，欲以見束卿。東卿近來倉卒不得啟此，須後至乃呈，尊處已別有一本，不審可留此處本否，羲又欲更有所上，所上者畢，乃頓以奉還也，謹白。</span><span style="font-size:8.0pt;font-family:新細明體;color:maroon">長史此仙傳遂不顯世，不解那得如此，恐楊以呈司命，不許真事宣行，因隱絕之也</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>不審方隅山中幽人，為已設坐於易遷戶中未，聊白。</span><span style="font-size:8.0pt;font-family:新細明體;color:maroon">方隅幽人，即謂掾也，令設虛坐於其母戶中耳</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>信還須牛，明日食竟遣送。</span><span style="font-size:8.0pt;font-family:新細明體;color:maroon">右此書失上紙，亦應是函封在縣下時</span><span style="font-family:新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;&nbsp;&nbsp; </span><span style="font-family:新細明體;color:maroon">
		羲頓首，奉反告，承服散三旦，宣通心中，此是得力，深慰馳情，願善將和，無復感動，羲頃公私勿勿，是故替覲小闋奉展，楊羲頓首頓首。承二紀有患懸情，近得師子書，都不道病，此必輕微耳，小晴遣信參之，謹白。<span lang="EN-US"><br>
		&nbsp;&nbsp;&nbsp; </span>承石生往可念，羲乃識之，頃者甚多暴卒。</span><span style="font-size:8.0pt;font-family:新細明體;color:maroon">亦無題，此似都下書</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>羲頓首頓首，奉告見所疏夢并上章本末，尋省反覆，夢既是注，章亦苦到，甚以慨然，想此魍魎，尋散滅耳，比行奉覲，楊羲頓首頓首。<span lang="EN-US"><br>
		&nbsp;&nbsp;&nbsp; </span>別琉：願不以示人，諸所屈曲，奉覲一二。尊所疏夢，當可解爾，然大要是注氣之作也。<span lang="EN-US"><br>
		&nbsp;&nbsp;&nbsp; </span>
		義白：羲近連亦夢小，掾有所道小云云，大都無他耳，亦欲不復信，夢悟故不上白耳。尊疹患未和，多當是注&#28801;小動所以爾耳，上章根具，亦當足滅之，謹白。<span lang="EN-US"><br>
		&nbsp;&nbsp;&nbsp; </span>
		羲白：昔得小掾細白布青紙香珠之屬，然此逼左道虛妄之說，是故不復稍說耳，自當以此物期之甲申也，諸所曲屈，筆不能盡，謹白。自掾去後，</span><span style="font-size:8.0pt;font-family:新細明體;color:maroon">楊多有諸感通事，長史既恒念憶，故楊每及之也。世中多不愜信幽顯，所以不欲備說。爾來已經太元九年、元嘉二十一年兩甲申矣，不知此所期謂在何時，謂丁亥數周之甲申乎</span><span style="font-family:新細明體;color:maroon">。<span lang="EN-US"><br>
		&nbsp;&nbsp;&nbsp; </span>
		羲頓首頓首，奉告承尊體不和，餘疹連動，懸情灼灼，想當偶爾行損，承欲章書自陳，亦足以斷注鬼之害也，夢悟亦不可專信，惟當以心鎮之耳，尋復平承，楊羲頓首頓首。<span lang="EN-US"><br>
		&nbsp; &nbsp;&nbsp;</span>承紀謁者還，欣之，尊已相見，問其委曲邪，謹白，自小緣去世後，咯無月不作十數夢見之，又於睡&#21351;之際，亦形見委曲也，所言所行，如平存爾，然不信既著，遠近所嗤，不敢復言之也。<span lang="EN-US"><br>
		&nbsp;&nbsp;&nbsp; </span>見告，今具道夢，聊復以白，願不怪作，若尊意為此為罔罔者，願見還，當即以付火。</span><span style="font-size:8.0pt;font-family:新細明體;color:maroon">此書無題，亦是函封，掾恒面來共記託以睡夢耳，于時諸遊貴或聞楊降神，信者多所請問，不信者則興誚毀，故有此言以厲之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">真誥卷之十七竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
