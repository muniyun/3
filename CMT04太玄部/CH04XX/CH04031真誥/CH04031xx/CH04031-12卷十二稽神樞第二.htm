<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:maroon">真 誥</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:maroon">經名：真誥。南朝著名道士陶弘景編撰。約成書於梁武帝天監年間（五○二<span lang="EN-US">~</span>五一九）。是記錄東晉南期上清派歷史及道術之重要著作。原本十卷，後分作二十卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size:16.0pt;font-family:新細明體;color:maroon">真誥卷之十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">金闕右卿司命蓬萊都水監梁國師貞白真人華陽隱居陶弘景造</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">稽神樞第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　昔累得書見意，深照旨趣，先書以年行西&#21556;，衰頹待老，中夜慨歎，莫與酬諮，夫誠感有在，亦得之無晚也。次書告有年之志，疇昔之好，恒願真人&#31104;受要訣，仰接容景，親奉徽音。夫勤未上徹，精未廣釐，真要之騁，未可豫及也。《後漢書》云：吾發自玄授金闕素名，跨邁世邇，超登清虛，何玄標之渺邈，奇洞之淵遠哉，欲克己洗心，沐浴芳流，若能斯者，今其時矣。末書云：&#21408;聞要旨，當修五靈，自謂西造閬圃，東遊玄洲，不為邈絕，求矜而誘之，引而致之，是為言貫于心，良可啟矣，恭仗</span><span style="font-size:8.0pt;font-family:新細明體;color:maroon">音效</span><span style="font-family:新細明體;color:maroon">五靈，亦復至耳。然道浮外&#36857;，未關內真，是以雲車靈轅，相適猶遐。昔曾斡華僑，</span><span style="font-size:8.0pt;font-family:新細明體;color:maroon">依此而言，則知華僑先亦蒙真降矣</span><span style="font-family:新細明體;color:maroon">。蓋應會敖世，事有出嘿，徐不必靜，苟有分無志，申公所病，遇至不為，覆水始惋。是以古唁有云：逢時不邁，山客抃粲者矣。夫學道者，固不宜恃其質分，必當保任於清全矣。於焉騁逸松期，回輪紫清，靈觀四響，玄音合唱，玉振雲奏，不謀而和，可謂祕道藏珍，真暉之上挺也。子建志有年，今因以反子昔旨耳。</span><span style="font-size:8.0pt;font-family:新細明體;color:maroon">此一書似是裴君言，且楊書。此亦不與後玄帝相連，恐非中君答也。又長史此四書本，今并不存矣。</span><span lang="EN-US" style="font-family:新細明體;color:maroon"><br>
		</span><span style="font-family:新細明體;color:maroon">
		　　玄帝者，昔軒轅子昌意娶蜀山之女，生高陽，德號顓頊。顓頊父居弱水之鄉，頊身陶七河之津，是為玄帝也。仗萬靈以信順，監&#34886;神以導物，役御百氣，名致雷電，於是乘結元之輦，北巡幽陵，南至交趾，西濟流沙，東至蟠木，動靜之類，小大之神，日月所照，莫不屬焉。四行天下，周旋八外，諸有洞臺之山，陰宮之丘，皆移安息之石，封而填之，鑄羽山之銅為寶鼎，各獻以一於洞山神峰，不獨句曲一山而已，此所謂玄帝也。</span><span style="font-size:8.0pt;font-family:新細明體;color:maroon">此後并中君答前所諮問四條事，復以闕上紙也。說顓頊與五符語，正同五符，唯無理鼎一事耳</span><span style="font-family:新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　鮑靚，說及妹，并是其七世祖李湛、張慮，本杜陵北鄉人也，在渭橋為客舍，積行陰德，好道希生，故令福逮於靚等，使易世變練。改氏更生，合為兄弟耳。根冑雖異，德蔭者同，故當同生氏族也，今並作地下主者，在洞宮中。靚所受學，本自薄淺，質又撓滯，故不得多也。欲知之，其事如此。亦如子七世祖父許肇，字子阿者，有賑死之仁，拯飢之德，故今雲蔭流後，陰功垂澤，是以今得有好尚仙真之心者，亦有由而然也，物皆有因，會非徒爾而得之者矣。</span><span style="font-size:8.0pt;font-family:新細明體;color:maroon">此書時先生誡事未授，所以論及子阿功蔭也。鮑亦通神，而敦尚房中之事，故云撓滯，後用陰君太玄陰生符，為太清尸解之法，當是主者之最高品矣。緣運事乃如此相關，今人之善惡，豈曰徒然</span><span style="font-family:新細明體;color:maroon">。<span lang="EN-US"><br>
		</span>
		　　問葛玄，玄善於變幻而拙於用身，今正得不死而已，非僊人也。初在長山，近入蓋竹，亦能乘虎使鬼，無所不至，但幾於未得受職耳，亦恒與謝稚堅、黃子陽、郭聲子相隨。</span><span style="font-size:8.0pt;font-family:新細明體;color:maroon">葛玄字孝先，是一抱朴從祖，即鄭思遠之師也。少入山得仙，時人咸莫測所在，傳言東海中仙人寄書呼為仙公，故抱朴亦同然之，長史所以有問，今答如此，便是地仙耳。靈寶所云太極左仙公，於斯妄乎</span><span style="font-family:新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　左慈今在小括山，常行來數在此下，尋更受職也。慈顏色甚少，正得鑪火九華之益。</span><span style="font-size:8.0pt;font-family:新細明體;color:maroon">左慈字元放，李仲甫弟子，即葛玄之師也。魏武父子招集諸方士，慈亦同在中。建安末渡江尋山，仍得入洞，又乞丹砂合九華丹，九華丹是太清中經法。小括即小括蒼山，在永嘉橋谿之北。凡此諸人，術解甚多，而仙弟猶下者，并是不聞三品高業故也。許先生所以興歎</span><span style="font-family:
新細明體;color:maroon">。<span lang="EN-US"><br>
		</span>
		　　句曲有五門，有心立志，清齋三月，登尋此門，皆可即得，得可入，但人自不能齋尋之耳。來問欲知宮室所作闊狹多少，男女主領人數，當更相示。來疏亦復泰盡邪，勤自當見。亦何事爾，亦何事爾。又當先呈啟司命，司命令答道宮室之委曲者，吾乃敢言之耳。此自是司命之別宮，吾人亦不得為洞臺之正主也。</span><span style="font-size:8.0pt;font-family:新細明體;color:maroon">按後所論諸官僚人物，當是已為啟司命，乃具得受說之耳</span><span style="font-family:新細明體;color:maroon">。<span lang="EN-US"><br>
		</span>　</span><span style="font-size:10.0pt;font-family:新細明體;color:maroon">右定錄後書答長史所問訖此，從<span lang="EN-US" style="background: lime">#1</span>玄帝來几五條，並楊書</span><span style="font-family:新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　東卿司命監太山之&#34886;真，總括昊越之萬神，可謂道淵德高，折衝&#32675;靈者也。賈玄道、李叔升、言城生、傅道流，往並受東卿君之要也。玄道，河東人，周威王之末年生。叔升，涿郡人，漢元帝時生。道流，北地人，漢靈帝殿中將軍也。城生，昊人，後漢劉聖公時為武當郡尉也。受學至勤，并得真道，今在太山支子小陽山中，此所謂地真者也。諸來作試者，非一津而往矣，或亦因人犯者，此最難了也。於斯之際，可不慎乎。</span><span style="font-size: 8.0pt; font-family: 新細明體; color: maroon">此四人隸司命，主察試學道者，所以長史有書與賈，賈即呈司命，司命亦答之，並以在上卷。此諸人名位小，不顯外書。周威王即應是六國時威烈王也，于時雖未立河東郡，而即地已有其名矣。漢官無正殿中將軍，或應中郎將也</span><span style="font-family: 新細明體; color: maroon">。此紫陽真人六月二十日受。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; font-family: 新細明體; color: maroon">右一條有掾寫</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　七月十五日夜，茅中君受書與許卿：</span><span style="font-size: 8.0pt; font-family: 新細明體; color: maroon">即長史也，後當為上清左卿</span><span style="font-family: 新細明體; color: maroon">。玄感凝會，精期遠範，標神映挺，雙理自分，必能鵬飛辰阿，雲扇靈元，高振玉宇，&#25658;轡秀真，可謂邈乎其奇，落絕之視也。於是洞陰之宮，內臺下觀，風無羽琅之鼓，草無瓊金之流，嚮雖濘光正明，動回五象，固乞屈之夾觀，小天之浮景耳，何足桂卿司之至念，紆蘭真以盼汜邪。然鑒無不應，圓想必通，所以興詠事外，&#36857;亦並市，苟誠之所企，吾無隱</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		也，想善建重離之明，以期於必詣之會，皓清明朗，賢亦俱學而得耳，不令我等有蹙頞下風矣，弘之而已。</span><span style="font-size: 8.0pt; font-family: 新細明體; color: maroon">此是受前書，後一月日復受此，猶論答欲見洞官事，所以有後說也。善建重離之明，如似指魏傳青錄文，而長史名字不相應，既已稱俯玄仰白在瓊刃前，則此別當有義況也。</span><span lang="EN-US" style="font-size:8.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; font-family: 新細明體; color: maroon">右一條楊書</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		　　定錄官寮有左右理中監，準今長史司馬職。又有北河司命，主水官考，此職常領九宮禁保侯，禁保侯職主領應為種民者。</span><span style="font-size: 8.0pt; font-family: 新細明體; color: maroon">今洞官自二君以下，便次此三職為大矣。</span><span lang="EN-US" style="font-size:8.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　左理中監準大府長史，昔用韓崇以居之。崇字長季，&#21556;郡毗陵人也，少好道，林屋仙人王璋玄會，授之以流珠丹一法，崇奉而修之，大有驗。璋玄語之：子行此道，亦可以出身仕宦，無妨仙舉也。崇遂仕，稍至宛陵令，行仁以為政，用道以撫民，虎狼深避，蝗不集界。遷汝南太守，拔書佐袁安，安後位至司徒，時人通以崇有識物之鑒也。陰皇后葬，京師近郡二千石妻，當會園陵，而崇獨居清素，妻忿崇，哭泣，詔問其故。太常馮奚答曰：汝南太守韓崇清苦遠尚，味道忘形，身享重官，而妻自紡績，政化仁簡，視民如傷，深達奇博，有君子之鑒，斯則昏夕之夜光，陛下之子產也。妻不通寒儉之節，哭怨無衣，將足以顯崇明德耳。上奇之，加崇俸祿，秩中二千石。後孝明皇帝巡狩汝南，上治崇府，崇使妻出住孤獨老嫗家。上聞歎曰：韓崇，所謂百鍊不銷也。賜縑五十匹。崇在郡積十四年，政化洽著，舉天下最。年七十四，璋玄乃授以隱解法，得去入大霍山，受璋玄遁化泥丸紫戶衛以度世，今在洞中為左理中監。</span><span style="font-size: 8.0pt; font-family: 新細明體; color: maroon">《漢書》所載事邇亦略同，而置辭小異耳。袁安，字邵平，初為縣功曹，被舉歷仕，遂至三公，和帝時卒，即袁紹高祖也。&#26187;世又有馮奚，亦為大常，名位同耳。韓既隱解，必是託尸。今&#26187;陵上有韓冢，崔巍高大，從來相呼為韓冢，疑如桃君，或即是此虛讀，而世呼為孫策將韓當冢也。</span><span style="font-family: 新細明體; color: maroon">云王</span><span style="font-family:新細明體;
color:maroon">璋玄是楚莊王時侍郎，受術於玉君。</span><span style="font-size:8.0pt;font-family:
新細明體;color:maroon">若是春秋時楚莊王者，疑侍郎之官不似古職，而漢楚王又無莊謚</span><span style="font-family:
新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　右理中監準職如司馬，今有劉翊，字子翔者居之。翊本穎川人，少好道德，而家世大富，常周窮困為事，好行陰德密惠。陳留張季札，當弔師喪，車敗牛困，翊於汝南界逢之，與語，不示名字，即推車牛與乘之。恤死救窮，非一人矣。後都長安，翊舉計掾到都，帝嘉其心，拜郎中，遷陳留太守。出長安五百里中，斂死恤窮，損己分人，行達陽平，遂遇馬皇先生，告翊曰：子仁感天地，陰德神鬼，太上將嘉子之用情矣，使我來攜汝以長生之道。吾仙官也，爾乃能隨我去不？翊於是叩頭自搏：少好長生，幸遇神仙，乞願侍給。馬皇先生因將翊入桐柏山中，授以隱地八術，服五星之華法，今度名東華，來在洞中，為定錄右理中監。</span><span style="font-size:8.0pt;font-family:新細明體;color:maroon">《漢書》云：翊字子相，穎陰人，家世豐富，常能周施而不以為惠，曾行於汝南界中，有陳留張季札遠赴師喪，遇寒冰，車敗頓滯道路，翊見而謂曰：君慎終赴義，行宜速達，即下車與之，不告姓名，策馬而去。季札意其子相也，後故到穎陰還所假乘，翊閉門辭行，不與相見，常守志&#21351;疾，不屈聘命，河南種稀臨郡，引為功曹。後黃巾賊起，翊救給乏絕，資其食者數百人，鄉族死亡則為殯斂，鰥寡則助其妻娶。獻帝遷都西京，舉上計掾，爾時道路寇阻，翔夜行畫伏，乃到長安，上嘉其忠勤，拜議郎，遷陳留太守。翊又散珍寶，唯餘車馬，自載東歸，出關數百里，見士大夫病亡道次，仍又以馬易棺，脫衣斂之。又逢故知饑困於路，不忍委去，因殺所駕牛以救其乏，&#34886;人止之，翊曰：視沒不救，非志士也，遂俱餓死。此說大同小異，故備載之論。翊字子翔，於字例相得，而翊義亦是相，相作息亮切音，二者未詳孰正。馬皇出《列仙傳》，黃帝時馬師也</span><span style="font-family:新細明體;color:maroon">。<span lang="EN-US"><br>
		</span>
		　　定錄府有典柄執法郎，是淳于斟，字叔顯，主試有道者。斟，會稽上虞人。漢桓帝時作徐州縣令，靈帝時大將軍辟掾，少好道，明衛數，服食胡麻、黃精餌，後入昊烏目山中隱居，遇仙人慧車子，授以虹景舟經，修行得道，今在洞中為典柄執法郎。</span><span style="font-size:8.0pt;font-family:新細明體;color:maroon">《易參同契》云：桓帝時上虞淳于叔通，受術於青州徐從事，仰觀乾象，以處&#28798;異，數有效驗，以知術故，郡舉方士，遷洛陽市長，如此亦為小異。昊無烏目山，婁及昊興並有天目山，或即是也。慧車子，無別顯出</span><span style="font-family:新細明體;color:maroon">。<span lang="EN-US"><br>
		</span>　</span><span style="font-size:10.0pt;font-family:新細明體;
 color:maroon">十二月一日</span><span style="font-size:10.0pt;font-family:新細明體;color:maroon">夜，定錄君所道</span><span style="font-family:新細明體;color:maroon">。</span><span style="font-size:8.0pt;
font-family:新細明體;color:maroon">此即同是丑年所受。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　云北河司命，頃闕無人，昔以桃俊兼之耳。俊似錢唐人，少為郡幹佐，未</span><span lang="EN-US" style="font-size: 10.0pt; font-family: 新細明體; color: maroon; background: lime">#2</span><span style="font-family:新細明體;color:maroon">負笈到太學受業，明經術&#28798;異，晚為交陸太守。漢末棄世入增城山中學道，遇東郭幼平。幼平秦時人，久隱增城得道者也。幼平教俊服九精鍊氣輔星在心之衛，俊修之道成，今在洞中，兼北河司命，主水官之考罰，此位雖隸定錄，其實受事於東華宮中節度。桃俊字翁仲者也。</span><span style="font-size:8.0pt;font-family:新細明體;color:maroon">《漢書》無此事，今冢在錢唐臨平，墳壇歷然，苗裔猶存鄉，近時聞鼙角之響，故人不敢侵毀之，皆知呼為桃司命冢。錢唐杜徵士事</span><span lang="EN-US" style="font-size: 10.0pt; font-family: 新細明體; color: maroon; background: lime">#3</span><span style="font-size:8.0pt;font-family:
新細明體;color:maroon">京產，先與隱居共有詩詠，以贊述斯德，別在集中。幼平亦無所顯出</span><span style="font-family:
新細明體;color:maroon">。<span lang="EN-US"><br>
		</span>
		　　張激子當為太極仙侯。激子者，河內張奉者也，字公先，少時名激子耳。此人亦少發名字，太傅袁隗歎其高操，妻以女，女服飾奢麗，奉不顧訾，無異路人，婦改服乃後成室家也。後棄世入刻山，遇山圖公子。山圖公子，周哀王時大夫，仙人者也。授激子九雲水強梁鍊桂法，激子修此得道，今在東華宮行，為太極所署也，或領九宮尚書，與北河侯對，職治水考。北河司命或為禁保侯，亦併共業故也。北河司命亦治在洞天之中，與張激子對局</span><span style="font-size:8.0pt;font-family:新細明體;color:maroon">。《魏書》云：張範，字公儀，河內修武人。祖飲，漢司徒。父延，太尉。袁陳欲以女妻範，範辭不受。性恬靜樂道，徵命不就，後為議郎，參丞相魏武軍事，甚見敬重。好賑救窮乏，家無餘財，以建安十七年卒。弟承，字公先，亦知名，以方正拜議郎、諫議大夫，趙郡太守，後隨魏武西征，至長安病亡。此說名字翻覆大異，承與奉乃相類，而非袁&#22779;。若是範，又其字不同，詳按事邊，恐多是兄也。《魏書<span lang="EN-US">·</span>王修傳》又云：修往來南陽，多止張奉舍，奉舉家病，修營拯之。按張範兄弟乃嘗避地往揚州，投袁術，又非劉表，不應在南陽。二三為疑也。山圖公子，出《列仙傳》</span><span style="font-family:新細明體;color:maroon">。<span lang="EN-US"><br>
		</span>　</span><span style="font-size:10.0pt;font-family:新細明體;color:maroon">中候夫人所道</span><span style="font-family:新細明體;color:maroon">。</span><span style="font-size:8.0pt;
font-family:新細明體;color:maroon">尋洞中事皆二君所說，如此兩條，獨是中候夫人者，當本是東華中職寮故也。<span lang="EN-US"><br>
		</span></span><span style="font-family:新細明體;color:maroon">
		　　我聞易遷中人竇民言，云北河司命禁保侯，似有所擬，想當審爾。</span><span style="font-size:8.0pt;font-family:新細明體;color:maroon">竇氏即瓊英也。似有所擬者，當是長史，故中君受云北河司命方驗也，恐受業高後，定不復為此職，然主領種民，事亦相符。<span lang="EN-US"><br>
		</span>　　</span><span style="font-family:新細明體;color:maroon">保命府多女官司，三官官屬有七人，四女三男。明晨侍郎七人，如今世上御史中丞之職。並隸束華方諸宮，保命君總關之耳。明晨侍郎周爰支者，漢河南尹周暢伯持之女也。暢汝南安成人，好行陰德，功在不覺，曾作河南尹，遭大旱，收葬洛陽城旁客死骸骨萬餘人，為立義冢祭祀之，應時大雨豐收，所行多是此輩。太上處以暢有陰行，令爰支從南宮受化得仙，今在洞中。爰支亦少好道，服伏苓三十年，從遇石長生教之以化遁，化遁上尸解也。</span><span style="font-size:8.0pt;font-family:新細明體;color:maroon">暢即周嘉從弟也，性仁慈和篤，某帝時為河南尹，永初二年夏旱，久禱無應，因收葬萬餘人，應時大雨，位至光祿勳</span><span style="font-family:新細明體;color:maroon">。明晨侍郎張桃枝者，漢司隸校尉朱寓季陵母也，沛人。寓往與陳蕃俱誅，寓母行陰德，久聞在易遷，始得為侍郎耳。</span><span style="font-size:8.0pt;font-family:新細明體;color:maroon">朱寓，沛人，桓靈時八俊，後同黨人之例，李膺、杜密俱下獄死，非陳蕃同時</span><span style="font-family:新細明體;color:maroon">。明晨侍郎夏馥，字子治，陳留人也。少好道，服木餌和雲母，後入昊山，從赤須先生受鍊魂法，又遇桐柏真人授之以黃水雲漿法，得道，今在洞中。馥少時被公府辟召，懸辟書著桑樹乃去，其用懷高邁如此。</span><span style="font-size:8.0pt;font-family:新細明體;color:maroon">《後漢》及《高士傳》並云：陳留圉人，少為書生，桓帝時舉直言，不就。性質直，不同時黨，為閱人所疾，陷於黨錮之限，避難，乃萬鬚髮，變形逃林慮山中，為人治作，後還家，杜門不出，不與人相見，黨禁未解而亡。赤須子，出《列偺傳》。桐柏，即右弼王</span><span style="font-family:新細明體;color:maroon">。餘數人不能一二道之，例皆取平貞正直，體隱神清，即侍郎之才，不限男女也。</span><span style="font-size:8.0pt;font-family:新細明體;color:maroon">前云有七人，今唯說二女一男</span><span style="font-family:新細明體;color:maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　</span><span style="font-size:10.0pt;font-family:新細明體;
color:maroon">右保命君所道</span><span style="font-family:新細明體;color:maroon">。</span><span style="font-size:8.0pt;font-family:新細明體;color:maroon">此當是接中候告，後乃言之。<span lang="EN-US"><br>
		</span>　　</span><span style="font-family:新細明體;color:maroon">童初府上帥用劉文饒。文饒者，弘農劉寬也。少好道，曾舉漢方正，稍遷南陽太守，視民如子，怒不形顏，口無疾言，行陰德，拯寒困，萬民悅而附之，如父母焉。後為司徒太尉，上賜酒伏地睡，詔問故，乃答曰：臣任重責大，恒憂心如醉。旦使奴至市買菜，奴盜用錢飲酒，晏乃還外於閣內，又不得菜，既醒，乃罵之為死狗，罵畢，即束帶來人，恐奴從後自殺，所以慮之，不覺忽然睡耳，願見哀恕。寬用心仁愛，觸類如此矣。年七十三，一旦遇青谷先生降之於寢室，授其杖解法，將去入太華山，行九息服氣，及授以鑪火丹方，修之道成，今在洞中，作童初府帥上侯，主始學道者。</span><span style="font-size:8.0pt;font-family:新細明體;color:maroon">《後漢書》云：劉寬，字文饒，弘農華陰人，父名崎，順帝時為司徒。寬為人謹厚</span><span style="font-family:新細明體;color:maroon">，</span><span style="font-size: 8.0pt; font-family: 新細明體; color: maroon">常行，有人失牛，乃就寬車中認之，寬無言，解駕牛與之，步歸，頃有誌者得牛而送還，慚懼，寬乃謝遣之。桓帝延熹八年，為南陽太守，恆用蒲鞭。靈帝嘉平五年為太尉，嘗於御坐被酒睡伏，帝問：太尉醉邪？寬仰答：臣不敢醉，但任重責大，憂心如醉耳。嘗有客來詣寬，寬遣奴市酒，迂久大醉而還，客罵為畜產，寬須臾遣人視奴，疑恐自殺，語左右曰：此是人而罵為畜產，為辱孰甚，故吾懼其死耳。後封逮鄉侯六百戶，中平二年亡，年六十六，贈車騎將軍，時進謐日昭討侯。子松嗣。按此說復為同異，故詳載之。青谷先生，無別顯出。凡此諸引教仙人，恐皆是下教限，不爾則不應得輒然</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		　　華陽中事當更示爾。正月二十三日，東宮上人來看洞中，時或有龜山賓共集，高會真仙之日，寧可暫登伏龍之鄉，以禮拜於靈岫邪，可示許侯，令知之。</span><span style="font-size: 8.0pt; font-family: 新細明體; color: maroon">此亦應是中君仍前十二月一日言也。東宮上人，即青童君。龜山賓，即西王母。上卷亦有此告。今登伏龍以望山禮拜，便異乎陸嶺，非必以近易為言，恐當宜然也</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		　　昔有一人好道，而不知求道之方，唯朝夕拜跪，向一枯樹，輒云乞長生。如此二十八年不倦，枯木一旦忽然生華，華又有汁甜如蜜，有人教令食之，遂取此華及汁並食之，食訖即仙矣。如是用心，精誠之至也。枯木尚能生紫華，濯甘津，況三秀之靈阿，五芝所播植，而不能數恭山岫，洗拔滓穢者，良可悲也。世人所以</span><span style="font-size: 8.0pt; font-family: 新細明體; color: maroon">儳此一字非真</span><span style="font-family: 新細明體; color: maroon">每不得如意者，亦如子所不得如意耳，豈異邪。昔有劉少翁，曾數入太華山中，拜禮向山，如此二十年，遂忽一旦得見西嶽丈人，授其仙道。</span><span style="font-size: 8.0pt; font-family: 新細明體; color: maroon">禁山符有西嶽君，西嶽公不知是此丈人邪</span><span style="font-family: 新細明體; color: maroon">。昔有一人數旦旦詣河邊，拜河水，如此十年，河侯河伯遂與相見，與其白璧十雙，教授水行不溺法，此人見在中嶽得道。</span><span style="font-size: 8.0pt; font-family: 新細明體; color: maroon">河侯、河伯，故當是兩神邪。</span><span style="font-family: 新細明體; color: maroon">左慈初來，亦勤心數拜禮靈山，五年許，乃得深進內外東西宮耳。</span><span style="font-size: 8.0pt; font-family: 新細明體; color: maroon">前云三月便得進，與此大殊，恐以深進為異也</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		　　學道當如山世遠，去人事如清虛真人，步深幽當如周紫陽，何有不得道邪。</span><span style="font-size: 8.0pt; font-family: 新細明體; color: maroon">世遠傳未出，其捨家尋學事在讖書，即尹公度弟子，已得為太和山真人。清虛王君、紫陽周君，各自有傳。</span><span lang="EN-US" style="font-size:
8.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　建志當令勤，研神令虛，所為所作當令密。</span><span style="font-size: 8.0pt; font-family: 新細明體; color: maroon">青童戒南真，亦云學道唯須勤密，勤即晝夜而勿怠，密則非我而不知。今中君復說此，實為至諭，可謂一言以蔽之</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; font-family: 新細明體; color: maroon">右定錄君所道使疏</span><span style="font-family: 新細明體; color: maroon">。</span><span style="font-size: 8.0pt; font-family: 新細明體; color: maroon">此一條又有楊書</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫望林者豈不想易遷之若人，羨彼子之濯景邪，可謂瞻之在前，忽焉在後。長史妻既已在易遷，為長史今眺望林嶺，豈無羨想之懷。昔自謂勝之，今翻在後，蓋以勸激長史之辭也。</span><span lang="EN-US" style="color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; font-family: 新細明體; color: maroon">右南嶽夫人言</span><span style="font-family: 新細明體; color: maroon">。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　張姜子，西州人，張濟妹也。濟，後漢末西凍州人，為董卓將，後攻穠城被射死，即張繡從叔也。其妹不顯外書，不知出適末。李惠姑，齊人，夏侯玄婦也。玄，魏末人，與李豐俱為&#26187;文王所誅，不知婦亡在玄之前後。李豐乃是馮翊人，非齊人，不知此是李誰之女。施淑女，山陽人，施績女也。施績，昊興人，孫皓時為驃騎將軍，守西陵令。云山陽，恐女或出適，取夫家郡，不爾則乖。鄭天生，鄧芝母也。鄧芝，字伯苗，南陽新野人，在蜀為劉禪車騎將軍，後行見媛抱子行，引弓射殺，因感念而亡。母不知鄭誰之女。此數女子，昔世有仁行令問，並得在洞中。洞中有易遷館、含真臺，皆宮名也。計今在易遷館東廂中，此館中都有八十三人。又有協辰夫人者，九宮之女也，太上往遣來教此等法，皆以保命授書，協辰夫人主教領之也。夫人，漢司空黃瓊女，黃景華也，韓終授其岷山丹，服得仙。</span><span style="font-size: 8.0pt; font-family: 新細明體; color: maroon">黃瓊，江夏人，字世英，漢順帝時司空、司徒、太尉，年七十九亡。父名香章，和帝時為尚書令，救活千餘人。瓊子瑰，司徒太尉，為李權所殺，夫人亦不知出適末。今此諸人，或稱女，或稱婦，或稱母，蓋各取名達者而言之，非必因附其功福所及也</span><span style="font-family: 新細明體; color: maroon">。含真臺是女人已得道者，隸太元東宮中，近有二百人。</span><span style="font-size: 8.0pt; font-family: 新細明體; color: maroon">前云八士二人，止是易遷耳，含真既為貴勝，當須遷轉乃得進入也</span><span style="font-family: 新細明體; color: maroon">。此二宮盡女子之宮也。又有童初、蕭閑堂二宮，以處男子之學也。</span><span style="font-size: 8.0pt; font-family: 新細明體; color: maroon">其男女名氏，又出後，並是略稱標勝者也</span><span style="font-family: 新細明體; color: maroon">。計與數人共止，最於鄧伯苗母相親愛，餘亦厚耳。</span><span style="font-size: 8.0pt; font-family: 新細明體; color: maroon">伯苗母，即鄭夫人也</span><span style="font-family: 新細明體; color: maroon">。設&#29248;待靈，誠孝子之長想也，計亦己為其兒作惠益也。計前與爾杯布，殆相與為贈，當往洞室之際耳。仙官有禁，不得道實，故假以他惠也，此亦意之至也。其亦欲設&#29248;寢，令精氣之往有所棲者也，可密諸其兒道如此。</span><span style="font-size: 8.0pt; font-family: 新細明體; color: maroon">此令告掾也。其事皆有指趣，不容顯注之</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; font-family: 新細明體; color: maroon">從定錄官寮來，几三十一條，並有掾寫，注之一卷相隨</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">真誥卷之十二竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size:10.0pt;font-family:&quot;New MingLiu&quot;;
color:maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size:10.0pt;font-family:&quot;New MingLiu&quot;;
color:maroon">#1</span></b><span style="font-size: 8.0pt; font-family: 新細明體; color: maroon">『從』字原誤作『後』</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size:10.0pt;font-family:&quot;New MingLiu&quot;;
color:maroon">#2</span></b><span style="font-size: 8.0pt; font-family: 新細明體; color: maroon">『未』字下疑有脫漏</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size:10.0pt;font-family:&quot;New MingLiu&quot;;
color:maroon">#3</span></b><span style="font-size: 8.0pt; font-family: 新細明體; color: maroon">『事』字疑衍。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
