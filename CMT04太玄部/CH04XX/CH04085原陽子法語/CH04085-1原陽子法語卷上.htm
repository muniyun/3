<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: #993300">
		原陽子法語</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: #993300">
		經名：原陽予法語。明趙宜真撰，劉淵然編集。二卷。底本出處：《正統道藏》太玄部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">
		原陽子法語卷上</span></p>
		<p style="line-height: 150%; margin: 0 0cm">
		<span style="font-family: 標楷體; color: #993300">浚儀趙宜真撰</span></p>
		<p style="line-height: 150%; margin: 0 0cm">
		<span style="font-family: 標楷體; color: #993300">門人章貢劉淵然編集</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">還丹金液歌並&#21465;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　唯道集虛，本無二致。而修鍊有內丹外丹之分者，緣遇不同，功用少異，而造道則一也。所謂內者，自性法身本來具足，不假於外，自然之真。其進修之功，則攝情歸性，攝性還元。有為之為，出於無為，無證之證，所以實證，胎圓神化，脫體登真。訣曰：一靈真性號金丹，四假為爐鍊作丸。是為真一、為玄一，又名內丹也。所謂外者，幻假色身未免敗壞，必資外藥，點化成真。其服鍊之功，則取日月之精華，奪乾坤之造化。刀圭入口，情慾頓消，骨肉都融，形神俱妙，白日沖舉，上賓玉清。訣曰：木液本自丹砂出，金鍊木液還丹體。丹復化金，金而液之，是為還丹、為金液，又名外丹也。曰內曰外，又各有內外之說焉。攝情歸性，本之於外；攝性還元，本之於內。性寂情空，則非動非靜，更無內外矣。此內丹之所謂內外也。內存木液以為祖，外假真鉛以制之。內藥既伏，則外藥委棄，亦無內外矣。此外丹之所謂內外也。但內景微妙，無形無名，聖師不得已，而假外丹之名象以譬之，發明其理，使人易悟，故亦謂之金液還丹。孰知末學泥於名象，而返致疑。或者以丹道有內外之說，似乎多岐，未知孰是。夫此道如一大城，四方來者如就傍蹊曲徑，則多涉程期，甚至迷而他適。若由正路坦途，有從東門入者，有從南西北門入者，及到城中則一也。四方門路，復何有哉。釋有念佛而入者，有參禪而入者，積一千八百公案，及到悟處，參念俱無。道有修內丹而進者，有鍊外丹而進者，演三千六百法門，及其證道，修鍊俱無。公案法門皆非所有，如得魚忘筌，得兔忘蹄，烏可以彼此而是非之。昔天尊說法萬八千篇，世尊說經五千餘卷，有若太繁。至東華開化，獨顯全真，達磨西來，不立文字，有若太簡。然悟則頭頭是道，無簡亦無繁，迷則處處暗途，愈求而愈遠矣。又烏可以繁簡而去取之。或者學非其道，妄釋丹經，引證《易》曰一陰一陽之謂道，乾道成男，坤道成女。而以人之男女象天地，為鼎爐，取其陰陽以為藥物。不知大道本無男女之象，仙師託象為喻者，蓋指先天對待之理，非後天形質之謂。訣曰：可見者不可用，可用者不可見。正內丹藥物之旨也。先達詩云：一物元來有一真，一身還有一乾坤，須知萬物備於我，肯使三才別立根。仙師亦云：自家身裹有夫妻。又云：一夫一婦將六兒。皆謂一身之中，具此造化，不自外來。請舉一二內丹之成道者證之。佑聖真君，七歲入太和山修行沖舉。虛靖天師亦七歲，入上清宮修行尸解。當時何從而得藥物乎？其為自足於己，非求之於他人者，灼然可知。若執邪見，去道遠矣。如黃界赤書等文，本為有家者節慾養生而設，後人因之返以縱慾戕生，可不戒之。至於外丹大藥，亦不自彼我人身而得，雖世間五金八石，皆天地後生有質之物，尤非所用，綠此藥本無，&#24316;自有質之中取其氣液，無中生有者是也。訣曰：有象不堪為伴侶，無質生質號還丹。流俗罔知，或以為勾點左術，而謗議正道，是&#24316;自速厥辜，當墮無間矣。或者以心即道也，道則無形無象，而外丹無質生質，似無交涉，且執於有作，寧免落空。試以醫術論之。人有為風邪所中，或為劃犬所嚙者，其傷在於形氣，而其證&#24316;能使心痛神迷，顛狂譫妄，不記人事。又有為驚憂思慮所惱，致怔忡顛狂者，其傷與證皆在於心，及服外藥理其形氣，而能使心神安靜，非有交涉之理，焉能至是。蓋太極未判，函三為一，纔有動靜，便分陰陽，品物流形，而各具太極，理氣相須，一本乎道，有無相制，所以然也。治鍊外丹，雖屬有作，得而服之，全無所為，不須修習，即形返太無，神歸大定，復還太極混然之初，而與道合真矣。原其受生，則賦命陰陽，陶形天地，囿乎二氣五行之中。及其證道，則把握陰陽，挈持天地，而超乎二氣五行之外，形不可得而斃，神不可得而逝。如以火鍊金，金既出礦，復令入礦，不可得也。寧兔落空？或者又疑肉身，未信其可騰化。夫以神異之事，質之尋常之見，誠不能無疑。且如龍化虎變，尚可以蹈虛空；莧菹部鱉，朱草剖人，亦可以分神，浮氣散形。老楓化為羽人，朽麥化為蝴蝶，自無情而之有情也。賢女化為貞石，山蚯化為百合，自有情之無情也。是故土木金石，皆有情性精魄，比之蟲獸草木，皆能變化無妨。人獨靈於萬物，形肖兩儀，道參三極，已是半仙。丹則奪造化之巧，盜天地之和，人又得以餌之，宜其滓穢消融，如冰雪之釋，即形化氣，氣化神，神還虛，而頓超聖地，豈非最上一乘之基乎。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　昔太上老君學於無上元君，首云：學者審欲成仙，不服還丹金液，徒自苦耳，為寒溫風濕鬼氣所擊，雖司命弗能救也。合作神丹，早自防衛，勞苦須臾，一成便仙，樂可央乎。粵自周秦漢晉唐宋以前，諸大仙之證道賓空者，莫不由之。其過化之處，則有丹巖、丹室、丹井、丹泉、丹爐、藥臼，皆迨今可見。其著述之書，則有《太清丹經》、《抱朴火記》、《草衣歌頌》，迨今可考。若以尋常方術議之，而未信其道，是猶醯雞不知有天地之大也。柰何智者滯於頑空，或流豁達，昧者執於偏見，誤入傍蹊。或有乍入玄門，罔知參學，便爾枯坐。或事久立，或學搬運，或為觀想，未能制心而強抑之，久則發為顛狂。或無知妄誕，廝挺爭強。或專學口鼓，馳逞辯辭。或略有半見一知，便爾誇能傲俗。或未能真參實悟，便立門風，致人尊奉。或盜竊靈文，冒名頂振，好為師範，鼓眩盲聾。又有或專齋戒，或學辟穀，或尚怪形，或為異服。在俗多所推重，於道了不相干。古人有資生治產者，俄而沖舉；有飲酒餌葷者，倏而仙去。蓋其存心物外，混俗潛修，蓋非常人所能測，烏可以形&#36857;求之哉。噫，道之不明不行也，未有甚於此。或不知察，&#24316;相與議曰：某以進道而病，某以修鍊無成，某以服食而斃，從而以道為不可學，並&#32827;於談。而不知古今之登真成道者，不可勝紀。若以誤者、無成者、無知者一&#27113;而論，是猶因咽而廢食。知其然者，而不知其所以然者。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　大抵參學之難有四，進道之難有十，不可不知也。何則？一曰道路脩阻，江湖風波，人海茫茫，孰可師問。二曰寒暑切身，朝夕所窘，學未有聞，&#28798;患不測。三曰昧者詐裝高道，知者緘默混塵，學者未能知人，多誤參禮。四曰真師雖遇，志行未孚，難以與進，或雖與進而授學未備，幸而學備，年齒邁矣。此其為參學之難也。一者早遇真師，開明正道。二者果有德行，上合天心。三者發弘誓願，普濟生靈。四者依大福力，方免障魔。五者有其鎡基，際其緣會。六者結交仙友，志行相孚。七者屏絕塵紛，棲身清靜。八者飲食有節，起居有常。九者謹口力行，不招謗議。十者寅奉神真，精誠弗怠。此為進道之基，尤難能也。二難之中，苟虧其一，難獲全功。如陶憶居《登真隱訣》，備陳修鍊禁戒之事，《天台止觀》，《圭峰修證儀》，亦具明魔事，預備不虞。今人劣於參學，速於求成，多見其不知量也。然或有能盡其道，而猶不免於禍害者，如釋迦文佛割切肢體，定光古佛刺配南安，顏回短命，子路為醢，公冶縲絏，伯牛有疾，張果為紂所擊，郭璞為敦所刑，紫陽三遭徒刺，清菴卒梗於茶。雖皆患難不能移，死生非所有，要知骨肉永融，難逃定業。經曰：陸行不避兕虎，入軍不避甲兵。蓋為道成者云耳，豈學道者所遽能哉。且嘗聞紫清白真人雲遊九年，辛苦萬狀，方遇真師。又二十年，方得寄食洪都金丞相府，潛修十年，功成仙去。顧前代仙佛聖賢，尚爾魔難不一，&#20917;學者乎，而又不可病其難而易其志。凡為道者之學仙佛，亦猶儒者之希聖賢，只合堅心一志，勤而行之，若夫成功則天也，亦奚容固必哉。然此妙道一歷耳根，永為聖種。故關尹真人曰：聞道於朝，可死於夕。蓋謂學者雖未、能造夫體道之極功，而校之俗學與未學者，亦大有徑庭矣。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　伏蒙方壺贊教，真人賜以手書，舉似玄迪秘語，迺大還外丹之說也。宜真亦嘗師太清道士李先生，得之已三十年，鮮有談及者。玆又得以披誦，因記稚川葛真人曰：自承鄭君還丹金液之經，今二十年，家無擔石之儲，貧苦無用買藥，徒知其方，與不知者正同。可為長歎之語。有感而序，于以識警策之意，釋信向之疑。仍賦還丹金液歌，以復將命者。惟真人積學老成，酖酣道妙，幸一釆覽而有以教之，實所願聞也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　其歌曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　方壺宮中老仙伯，燕坐薄團室生白。大千沙界納毫端，妙契一元守淵默。我昔南昌遇至人，曾聞丹訣能通真。卷舒造化還溟涬，匹配陰陽在時頃。鼎非鼎，爐非爐，乾坤闔闢同規模。火即藥，藥即火，日月升沈無彼我。青衣&#34306;女素練兒，洞房媒合成&#28895;期。無中生有為丹祖，便是真鉛天地母。制汞成丹還棄鉛，絕似兒成母歸土。丹成化金金液之，到口白日登天墀。胡為皓首猶塵世，大藥無資難擇地。會當入室調火符，功成駕鶴從方壺。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">真道歸一偈</span></b><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span><span style="font-family: 標楷體; color: #993300">奉答金門羽客致虛貞白惟一真人方壺贊教方尊師。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　至道之真肇形氣，建立三才資萬類。細歸無朕大無垠，前瞻無首後無際。周行體物孰能達，獨露孤峰沒遮蔽。會教眼耳鼻舌忙，寧有壞空成住累。等閑一指見三身，謾說千言無一字。羲皇妙契開鴻濛，因民立極明降衷。畫前有易本無象，圈外無極原非空。仰觀俯察文理密，鳶飛魚躍昭著同。勿忘勿助慎其獨，惟精惟一執厥中。至誠不息安所止，天載合德成極功。真人知命貴食母，致虛觀復為丹祖。獰威制伏如虎龍，定慧燮調比文武。攝情還性歸一元，元一並忘忘亦去。囊括三界入虛空，粉碎虛空絕倫伍。從教劫盡等河沙，耿耿靈明照今古。沙門未究德充符，單提狗子佛性無。疑團結就無縫隙，猶如大死方還蘇。驀然悟得西來意，自信渠今即是吾。泥牛變作獅子吼，不與萬法為侶徒。於一切處皆具足，儔敢承當是丈夫。聖賢仙佛分門戶，畢竟到家同一路。身心了外更無玄，早合真參求實悟。蒼茫何處覓真師，玄經誤讀誰能知。傍蹊側徑紛趨嚮，滯無惑有成愚癡。疑團未啟云悟性，故紙頻鑽為話柄。只將辯舌逞機鋒，豈識拈花真究竟。最憐多少野狐禪，言清行濁迷真詮。仙緣有分在明德，天道無親必與賢。吾祖蓬頭埜菴老，武夷峰頭事幽討。時於聖井引新潮，麗澤涵濡弘至道。金門羽客方壺公，曾從吾祖坐春風。祖云見性語自別，不待師傳妙悟通。壺公造道仍探賾，朝來問我見性策。一聲長嘯天地春，金烏飛出東方白。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">紀學</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　混成有物超太初，萬品由布&#32675;情敷。獨來獨往成變化，不增不&#20943;隨形模。歷經浩劫靡終極，總攝元化潛虛無。我昔少年衣縫掖，繼晷焚膏勤讀易。三尺星芒已燭天，二堅流殃旋晦&#36857;。厭看濁世六塵昏，夢熟黃粱諸幻息。壽昌仙伯鐵玄翁，曾於聖井師金公。歸向青華開泰宇，食我法乳蘇疲癃。繼後從游李夫子，聞有蒲衣馮外史。亦師金祖紹仙宗，駐鶴龍沙明至理。翩然躡屩往問之，萬法歸一一何歸。外史于時方燕坐，雷霆迅厲虛空破。請我問從甚處來，清風拶透迷雲開。廓然溥見家家月，了照本來無所說</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">題林下高風圖</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　真常妙體本無象，象外承當須力</span><span style="font-family: 新細明體; color: #993300">量。撢持日月由主張，闔闢陰陽任收放。崆峒老仙冰雪姿，一唯心傳能記往。清秋皓月掛瓊臺，蔾杖雲裾披鶴</span><span style="font-size: 12.0pt; font-family: 新細明體; color: red; background-color: #00FFFF"></span><span style="font-family: 新細明體; color: #993300">。我家浚儀原之陽，一噓萬物迴春光。曾鼓風霆捍魑魅，長教匣劍藏星芒。昨來訪舊崆峒上，相期駐景望八荒。金精攬結制木液，招&#25671;坐運凝玄霜。箇中妙契混魚水，餘外紛紛何足齒。玄都道士東郭子，徒貌丹青勞畫史。對此孰云以色見，定求象外本來面。問我本來在何處，揮塵一笑乘風去。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">題授受圖<span lang="EN-US"><br>
		</span>　　</span></b><span style="font-family: 新細明體; color: #993300">至道匪言傳，因言資妙悟。所以函谷篇，直指真元路。鍾呂相承啟後賢，派分南北垂千年。宇宙在手步玄紀，日月停景開金蓮。我曾劍佩追芳躅，臘虎膾龍宴瑤屋。三華隱隱泛流霞，四海茫茫信行獨。昨來孤鶴乘天風，遊觀嵩華超崆峒。洞簫吹斷山水&#32209;，世外襟期誰與同。種桃道士淵然者，行潔神清志閑雅。供薪煮石服勤勞，立雪忘軀輕幻假。受我登真贊化書，有時入海探驪珠。鞭霆馭氣凌紫極，按節回杓歸太&#26080;。崆峒十載重逢日，已見圖形記疇昔。何如體取身外身，微妙沖虛本無&#36857;。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">勉進道偈</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		　　出家所以超塵俗，割斷恩情免牽逐。簞瓢涉遠投明師，服勞盡力期忠告。積精養氣保元和，鍊性降心明智燭。內功微妙貴潛修，外行辛勤須備足。離形絕巧黜總明，晦&#36857;和光守窮獨。攝邪歸正贊神明，濟物利生廣緣福。先人後己摧貴高，忍忿含羞忘寵辱。&#40580;衣淡飯捨榮華，折難消愆除鬼錄。福緣慧力既兩全，名署丹臺位列仙。策空游神覽無際，俯視溟渤如蝸涎。億劫種親皆受慶，豈但君師父母前。縱然宿業生魔障，報盡還當道果圓。云胡季世簪星者，不悟辭親為究玄。愛河慾海甘淪溺，利鎖名韁長絆纏。自家昧卻本來面，外物圖為異姓傳。一朝身謝都拋下，業趣相隨疇見憐。我今曉示諸同學，富貴賤貧分厚薄。孰云計巧財偏多，幾多計巧衣無著。豈無謀疏室磬懸，亦有謀疏田負郭。要皆前世積因由，受分今生如契約。盛衰造物已安排，何用孜孜苦貪著。在家尚學忘家禪，念善背塵思合覺。況是無家物外人，當於方外尋真樂。回頭疾早莫蹉跎，仙佛教人應不錯。君不見丹陽稅莊賽半州，棄如弊屣何曾收。鹿皮蓋衲百家飯，夫婦千里相離休。又不見龐公家富債不取，鹿門灘裹金長留。團樂共說無生話，女賣罩籬男飯牛。二翁高誼絕利慾，尊道貴德輕時流。休論上士難比擬，有分人人皆可求。景行自合仰玄契，纏腰何用趨揚州。華林記讖已千載，八百之中期與侔。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">記疇昔李尊師授玄一之道</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		滕王高閣仲秋間，重拜仙蒲受大還。半夜風雷度滄海，一時雲雨到玄關。<span lang="EN-US"><br>
		</span>春光入地金芽長，斗柄周天玉漏殘。月滿太虛仍跨鶴，翩翩飛上玉京山。<span lang="EN-US"><br>
		</span>　　道劍<span lang="EN-US"><br>
		</span>親授純陽道劍方，不須歐冶鑄堅鋼。同身&#31104;命生機巧，隨意成形殺氣張。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		澗底磨鋒飛電影，月中斫桂染天香。有時掛在南山下，嚇得陰魔遠遁藏。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">奉和李尊師</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　期往龍門紫玄觀製神藥，不至見</span><span style="font-family: 新細明體; color: #993300">至</span><span style="font-family: 新細明體; color: #993300">寄。<span lang="EN-US"><br>
		</span>公是重來維ㄙ袁，龍門舊隱已千年。道參象帝無名始，學究羲皇未畫前。<span lang="EN-US"><br>
		</span>金氣應時仍進火，汞華凝處漸抽鉛。神樓一匕能分我，便逐翔鸞謁上仙。<span lang="EN-US"><br>
		</span>
		　唐仙人羅公遠出入禁闥，游戲神通。當時明皇忌之，召至殿前，伏兵射死，敕殯之。舉棺甚輕，啟而視之，竟失所在，止存二屨。一日，有貢橘至者，明皇剖之，每一橘中拆一辦，因詰問來使。使對曰：路逢一眇道士，索橘不與，只借一嗅而去，且囑曰：見上位時，請為道維ㄙ袁稽首。上笑曰：此羅公遠也。其修鍊之所，在太和縣龍門太玄觀。觀近即三華山，山上為飛升之所，半山有紫玄觀祠之。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">〔和答福書記〕<span lang="EN-US"><br>
		</span>　</span></b><span style="font-family: 新細明體; color: #993300">留寓雲隱山，一日舉三教一家話，時</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　清源山福書記於言下致疑。經月餘再會，復舉前話，頓有省悟。次日袖香具方服，詣山禮謝，仍示偈八句，有宿山之意。就和答。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		棄惡仍圖長善芽，無根樹子結空花。回頭自是三身佛，覿面何須百丈茶。<span lang="EN-US"><br>
		</span>凡聖等觀無彼此，靈明寂照&#24487;河沙。春來處處風光好，何必山中遠世華。<span lang="EN-US"><br>
		</span>　福書記別後，再用前韻見寄，又和答。<span lang="EN-US"><br>
		</span>混淪甚處覓根芽，了了由渠轉法華。何日共斟東老酒，為君重點趙州茶。<span lang="EN-US"><br>
		</span>坐來時刻成千載，覷破乾坤眇一沙。可惜林林不回首，浮生空老幾韶華。<span lang="EN-US"><br>
		</span>　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">答知白鍊師議論道法偈三首</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		誰識清微大法王，三才萬物此開張。從來法法皆由我，倒用橫拈總不妨。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		人知此道只虛空，豈悟真空卻不空。一月&#24487;涵千澗水，清光元自不留蹤。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		方寸心田了了時，隨方應化總無為。迷人但見行千里，兩腳何曾半步移。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">磨子頌答胡知觀</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		頂門一竅納珠璣，化作通身白雪飛。這裹鐵心無退轉，左來右去任推移。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">和巴陵鄭宰題岳陽純陽飛吟亭偈句五首<span lang="EN-US"><br>
		</span></span></b><span style="font-family: 新細明體; color: #993300">
		岳陽行&#24487;識無人，飛度平湖獨朗吟。回首三出&#28895;霧隔，剎那滄海又桑林。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		嬌癡&#34306;女惜嬰兒，正是秋中半夜時。顛倒陰陽孕靈質，茫茫四海與誰師。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		藥材老嫩要知時，採餌刀圭自可支。消盡群陰乾體就，懷胎應信有男兒。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		碧落空歌集萬仙，懸珠五丈說重玄。道包太極歸元命，妙契靈臺不在言。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		阿誰能共竅玄玄，一笑相忘天外天。揮手長歌弄明月，凌風三疊舞胎仙。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		原陽子法語卷上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
