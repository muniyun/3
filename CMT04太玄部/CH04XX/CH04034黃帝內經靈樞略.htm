<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../godking.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太玄部</font><font size="3" color="#008080">(CH04)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		黃帝內經靈樞略</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		經名：《黃帝內經靈樞略》。撰人及成書年代不詳。一卷。底本出處：《正統道藏》太玄部。</span></p></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		黃帝內經靈樞略</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　黃帝問曰：夫人之始生也，何築為基？何立為順？何失而死？何得而生？岐伯曰：以母為基，以父為順，失神者死，得神者生。黃帝日：何者為神？岐伯曰：血氣和合，榮衛已通，五藏已成，神氣舍心，魂魄畢具，乃成人也。榮衛之行，不失其常，六府化穀，津液布揚，故能長久。天地之問，六合之內，不離於五，人亦應之。黃帝問日：何謂德氣生精、神、魂、魄、心、意、志、思、智、慮？請聞其故。岐伯對日：天之在我者德也，地之在我者氣也，德流氣薄，而生者也。故生之來，謂之精，兩精相薄謂之神，隨神而往來謂之魂，并精而出入謂之魄，所以任物者謂之心，心有所憶謂之意，意之所存謂之志，因志而存變謂之思，因思而遠慕謂之慮，因慮而處物謂之智。故智者之養生也，必順四時而適寒暑，和喜怒而安居處，節陰陽而調柔剛，如是則邪僻不至，長生久視矣。岐伯日：血氣精神者，所以奉於生，而周於性命者也。經脈者，所以行血氣而榮衛陰陽，濡筋骨而利關節者也。衛氣者，所以溫爪肉而充皮膚，肥勝理而司開闔者也。志意者，所以御精神收魂魄，適寒溫和喜怒者也。是故血和則經脈流行，榮衛陰陽，筋骨勁強，關節滑利矣。衛氣和則爪解筋滑和，皮膚調柔，勝理緻密矣。志意和則精神專直，魂魄不散，悔忿不至，五藏不受邪氣矣。寒溫和則六府化穀，風痺不作，經脈通利肢節矣。此人之常平也。五藏者，所以藏精神血氣魂魄也；六府者，所以化水穀而行津液也。此人之所以具受於天矣。岐伯日：陰陽俱盛，邪乃得住。岐伯曰：正邪從外襲內，而未有定舍，及淫於藏，不得定處，與榮衛俱行，而魂魄飛揚，使人外不安而善夢也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">六氣論篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　黃帝問日：余聞人有精氣津液血脈，余意以為一氣耳。今乃辯為六名，余不知所以，願聞何謂精？岐伯對日：兩神相薄，合而成形，常先身生，是謂精。帝曰：何謂氣？岐伯曰：上焦開發，宣五穀味，薰膚、充身、澤毛，若露之溉，是謂氣。帝曰：何謂津？岐伯日：勝理發泄，汗出勝，是謂津。帝日：何謂液？岐伯日：穀氣滿，悼澤注於骨，骨屬屈伸，以澤，補益腦髓，皮膚潤澤，是謂液。帝日：何謂血？岐伯日：中焦受血於汁，變化而赤，是謂血。帝曰：何謂脈？岐伯日：擁遏榮氣，令無所避，是謂脈也。夫氣呼則出，吸則入，天之精氣，其大數常出三而入一也。故穀不入半日則氣衰，一日則氣少矣。上焦如霧，中焦如溝，下焦如漬。帝曰：榮衛之行，皆何道出</span><span style="font-family:新細明體;color:#993300">入？岐伯曰：榮出中焦，衛出上焦，清者為榮，濁者為衛，榮在脈中，衛在脈外。黃帝問日：何氣為榮？何氣為衛？岐伯對日：人受氣於穀，穀入於胃，以傳與肺，五藏六府，皆以受氣，其清者為榮，濁者為衛，榮在脈中，衛在脈外，榮周不休，五十周而復大會，陰陽相貫，如環無端。衛氣行於陰二十五度，行於陽亦二十五度，分為晝夜。故氣至陽而行，至陰而止。夫液者，所以灌精而濡空竅者也。故上液之道開，泣出不止，則液竭，液竭則精不灌，精不灌則目無所見矣。五藏者，合神氣魂魄而藏之；六府者，受穀而行之，受氣而揚之；經脈者，受血而榮之，合而以治。夫平人，胃滿則腸虛，腸滿則胃虛，更滿更虛，氣得上下，五藏安定，血脈和利，精神乃居，故神者，水穀之精氣也。夫氣之在脈也，邪氣在上者，言邪氣之中人也高，故在上也。濁氣在中者，言水穀皆入于胃，其清氣上注于肺，濁氣流于腹胃，言寒溫不適，飲食不節，而病于腹胃，故命曰濁氣在中也。清氣在下者，言清濕地之氣，必從足始，故日清氣在下也。陰與陽別，寒與熱爭，兩氣相薄，合癱膿。岐伯日：人所受氣者穀也，穀之所注者胃也，胃者水穀氣血之海也，海之所出者雲霧而布太虛也。胃之所出者氣血而行經隧也，經隧者五藏六府之大絡也。肺合大腸，大腸者傳送之府也。心合小腸，小腸者受盛之府也。肝合膽，膽者中清之府也。脾合胃，胃者五穀之府也。腎合膀胱，膀胱者津液之府也。少陰屬腎，腎氣上連肺，故將兩藏。三焦者，中漬之府也，水道出焉。此六府之與合者也。夫五藏常內閱於上七竅，故肺氣通於鼻，鼻和則鼻能知臭香矣。心氣通於舌，舌和則舌能知五味矣。肝氣通於目，目和則目能辨五色矣。脾氣通於口，口和則口能知五穀矣。腎氣通於耳，耳和則耳能聞五音矣。五藏不和則七竅不通，六府不和則留結為癱。故邪在府則陽脈不利，陽脈不利則氣留之，氣留之則陽氣盛矣。陽氣大盛則陰脈不利，陰脈不利則氣留之，氣留之則陰氣盛矣。陰氣大盛，則陽氣弗能榮，故曰關。陽氣大盛，則陰氣弗能榮，故日格。陰陽俱盛，不得相榮，故曰關格。關格者，不得盡期而死矣。黃帝日：氣獨行五藏，不榮六府何也？岐伯日：氣之不得無行也，如水之流，如日月之行不休，故陰脈營其藏，陽脈營其府，如環之無端，莫知其紀，終而復始，其溢之氣，內溉藏府，外濡勝理也。舍精神於心，以知古今，心者五藏六府之大主，精神之舍也。其藏堅固，邪不能容，容之則心傷，心傷則神去，神去則死矣。探居靜處，與神往來，閉戶塞牖，魂魄不散，專意一神，精氣不分，無聞人聲，以收其精，必一其神，<span lang="EN-US">’</span>閉其外門，真氣乃存。黃帝問曰：有一脈生十餘病者，或痛或癱，或寒或熱，或癢或痺，或不仁，變化無窮，其故何也？岐伯對日：此皆邪氣之所生也。帝日：余聞有真氣，有正氣，有邪氣。何謂真氣？岐伯日：真氣者，所受於天，與穀氣并，而充身也。正氣者，正風也，從一</span><span style="font-family: 新細明體; color: #993300">方來，非實風，又非虛風也。邪氣者，虛風之賊，傷人者也，其中人也深，不能自去。正風之中人也淺，合而自去，其氣柔弱，不能勝真氣，故自去。虛邪之中人也，灑墀動形，起毫毛而發勝理，其入深。內薄於骨，則為骨痺也。薄於脈中，則血不通，則為癱也。薄於內，與衛氣相薄，陽勝者則為熱，陰勝者則為寒，寒則真氣去，真氣去則寒薄於皮膚之間，其氣外發勝理，開毫毛，播氣往來，則為不仁也。虛邪偏客於身半，其入深，內干榮衛，榮衛稍衰，則真氣去邪獨留，發為偏枯也。黃帝問日：余聞腸胃受穀，上焦出氣，以溫爪肉，而養骨節，通勝理。中焦出氣如露，上注溪谷，而滲經脈，津液和調，變化赤而為血。血和則經脈先滿，滿乃注於經絡，經絡皆盈乃注於經脈，陰陽已張，因息乃行。行有綱紀，周有道理，與天合同，不得休止。切而調之，從虛去實，寫則不足，疾則氣臧，留之先後，從實去虛，補則有餘，血氣已調，形神乃持。余已知血氣之平與不平，未知癱疽之所從生，成敗之時，死生之期，期有遠近，何以度之，可得聞乎？岐伯曰：經脈流行不止，與天同度，與地合紀，故天宿失度，日月薄蝕，地經失紀，水道流溢，草廬不成，五穀不殖，徑路不通，民不往來，街聚邑居，別離異處，血氣猶然，請言其故。夫血脈榮衛，周流不休，上應星宿，下應經數。寒氣客於經脈之中，則血泣，血泣則不通，不通則衛氣歸之，不得復返，故癱腫也。寒氣化為熱，熱勝則腐肉，腐肉則為膿，膿不瀉則爛筋，筋爛則傷骨，骨傷則髓銷，髓銷則骨空，骨空不得泄瀉，則筋枯骨虛，則筋骨肌肉不相榮，經脈敗漏，黑於五藏，藏傷故死矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">迷惑論篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　岐伯日：五藏六府之精氣，皆上注於目而為睛。目者，五藏六府之精，榮衛魂魄之所常榮，神氣之所生也。故神勞則魂魄散，志意亂也。是故瞳子黑睛法於陰，白睛赤脈法於陽，故陰陽俱轉而睛明也。目者心之使，心者神之舍也，故神分睛亂而不轉，卒然見非常之處，精神魂魄散，不得相因，而迷惑也。黃帝問日：人之善忘者何氣使然？岐伯對曰：上氣不足，下氣有餘，腸胃實而心肺虛，虛則榮衛留於下，久不以時上，故善忘也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">無音論篇</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　黃帝問日：人之卒然憂患而無言者，何道之塞，何氣之不行，使音不彰，願聞其方？少師對曰：咽喉者，水穀之道也；喉嚨者，氣之所以上下也；會厭者，音聲之戶也；唇者，音聲之扇也；舌者，音聲之機也；懸雍者，音聲之關也；頰顆者，分氣之所泄也；橫骨者，神氣之所使，主發舌者也。故人之鼻洞涕出不收者，頫顆不閉，分氣失也。是故厭小而薄，則發氣疾，其開闔利，其出氣易。厭大而厚，則開闔難，其出氣遲，故重言也。所謂吃者，其言重。卒然無音者，寒氣客於厭，則厭不能發，發不能至其機扇，其機扇開闔不利，故無音也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">黃帝內經靈樞略竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>