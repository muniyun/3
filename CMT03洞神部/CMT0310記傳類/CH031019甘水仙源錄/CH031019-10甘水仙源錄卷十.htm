<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部記傳類</font></span><font size="3" color="#008080">(CH0310)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		甘水仙源錄</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		經名：甘水仙源錄。十卷。元代李道謙編撰。底本出處：《正統道藏》洞神部記傳類。參校本：藝風堂拓本、柳風堂石墨祐本、元好問《遺山集》、《古樓觀紫雲衍慶集》、《牧庵集》、《秋澗集》。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		甘水仙源錄卷之十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:標楷體;
color:maroon">夷門天樂道人李道謙集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">修建開陽觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">翰林張本撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　丁酉之春，仲月既望，景州開陽觀之羽士，以燕京長春宮提點大師張志素為介，玄衣白簡晨踏於門，再拜稽首而言曰：景之開陽觀，惟先師通玄大師以德起築，實經其始。惟長春真人以師之厥德克配，實賜之名。其聲問發越之所從，本根封殖之所由，日月駁最，遂奄以歿。惟小子實任其責，夙夜孔懷，恐遺前人之羞。敢狀其事以告閤者，惟先生蓋嘗侍翰林，必世之名善為文辭者，所作足以垂後，幸寵之珍文，刻諸玄名，以為不朽之傳。僕亦義其門弟子能述其師之志，理不得讓，系之以辭曰：通玄姓楊，諱至道，灤州馬城縣之靈泉人，其師號通玄，前金之賜書也。自明昌庚戌改衣入道，朗然先生之所引度也。既陪杖屨三年，尋有四方之志。抵武清，居於園堵，不接人事者三易寒暑。起，過惠州，經靈巖，人有以非意酷相加者，不為之辯。及知其巖之可以棲真也，脫冠跌</span><span lang="EN-US" style="font-family:&quot;New MingLiu&quot;;color:maroon">‘</span><span style="font-family: 新細明體; color: maroon">足穴石作洞，首鼠十年服勤如一。及洞成，有泉出焉，今之所謂滴水洞也。惠州神山縣官屬耆德，尚其志操疏邀至境，遂起太清觀，實泰和丁卯歲也。貞祐改元，復雲水於興平之問。大朝本觀功德主燕京行省參謀國家奴、景州牧王仲溫、伴陳玫、潤州牧李濟暨諸僚佐，稔聞道價，願得以親灸。丁丑歲，以狀奉州之蘇家莊隙地南北二十，東西三里為奇，左龍岡，右混河，前抵鐵山，後連鵬嶺，聽其耕鑿卜築，惟意於其問。始披榛伐木，陶臂輩石，內以玄行風動所居，外以艱苦身倡其徒，不盈十稔，營三清正殿，及雲堂於西，香積於東，單飛集然，方壺賓館，靜密得宜，蔬圃翼張，果林園列，紫戶肩雲，秀陰蔽日，小有洞中之一天也。其闢土墾田積十餘頃，雖居徒數百指，其誼粥之計，未嘗人有所櫻拂。適觀之落成，長春真人以中旨賜還，遂趨赴謁名，得以開陽命之。夫陽之為德，固仁明剛健，然其一消一盈，亦嘗累於時之所變遷也。剝之六五，為比則五陰方進，為用則一復未萌，此非困於消乎。乾之上九，為德則太剛欲折，為候則炎炎將焚，此非逼於盈乎。有以全剛明之德，成施生之功者，其惟開陽之謂歟。於時為春，於德為生，於氣為和，於數為中，前已離乎虛空不用之地，後不至於亢極有悔之時，吾觀之得以此命者，豈其通玄之德，柔不至息，剛不至絕，中有以髻霏長春擬議以正其名也。通玄父諱沖，常言先世相襲惟一子，四葉以來，暨以陰德自力。至通玄，兄弟六人，其次日伯義，奉其先人之祀。季早世，自其長曰伯和，又其次日道夷，次日志堅，及通玄皆為羽衣。通玄性剛明，有志節，然能循循自樽抑，故見於眉宇者，常穆如也。為人推誠，不喜以囊素相覆掩，凡歷艱險，必率先諸人，其館穀往來羽流，雖傾囊倒困而樂為之，故生平無私積，遠近受業餘三百人。壬辰歲十二月初三日，示微疾，說愒而終。門人營祠於觀之束偏而葬之，歲時來會，祭奠不輟。銘曰：闢戶日乾，如陽之開，粹宇之命，胡為來哉。通玄卜築，實肖其德，長春合之，球琳一色。於戲通玄，今為飛仙，彼居之安，無恃吾前。陽不可亢，亢則凶極，委靡循循，亦幾於息。擇乎兩端，日麗春熙，惟其有者，是以似之。或承之羞，中乾面澤，貽此刻文，服之無教。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">順德府通真觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">平章政事宋子貞撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　夫道家者流，推老氏為始祖。老氏之教，主之以太一，建之以常無。有以沖虛恬淡養其內，以柔弱謙下濟其外，蓋將使人窮天地之始，會萬物之終，剖心去智，動合於自然。以之修身則壽而康，以之齊家則吉而昌，以之治國平天下則民安而祚久長，非有甚高難行之論，幻怪詭異之觀也。世既下降，傳之者或異，一變而為秦漢之方藥，再變而為魏晉之虛玄，三變而為隋唐之禳檜，使五千言之玄訓束之高閣，以為無用之具矣。金正隆問，重陽祖師王公，以師心自得之學，闡化於關右，制以強名，謂之全真，當時未甚知貴。國朝啟運之初，其門人丘長春首被徵聘，仍付之道教，天下翕然宗之。由一以化百，由百以化千，由千以化萬，雖十族之鄉，百家之間，莫不有玄學以相師授，而瓦大都大邑者哉。此通真觀之所以作也。謹按其觀在郡城之西南隅，始歲在辛巳，同塵真人李志柔，依城隍廟聚徒而居之，尋購地其傍，廣以為觀，因得今額。纔構一室，以為講論之所會。以掌教尹清和之命，俾居終南之宗聖宮，即以觀事囑之於弟志雍暨韓志久。而二人者，皆道念深重，能守師訓，又得郡守安國軍節度使趙侯伯元為功德主，於是遠近響應，綠力日振。首建大殿於其束，以像三清，次築祖堂於其西，以杞七真，然後齋堂方丈，靜位散室，繕體之廚，雲眾之居，相望而作，至於井鼇廄庫，級梵綵繪，罔有不備。拓庭而能寬，植木而能疏，沉沉焉，洞洞焉，真高人之雅居而列仙之別館也。觀之南別置蔬圃，以資道眾。其為屋凡四十問，為像凡二十一軀，為地合六十畝。始大殿告成而志雍遽蛻去，餘皆志久為之。庚申之夏，余自覃懷應聘於上都，亦嘗一過其地，故特書之，使千載而下居其室貪其功者，知有所自來矣。同塵洛水人，自其父志微，素喜沖澹，嘗事開玄真人李志實，故同塵亦在弟子之列。及學成行尊，而其兄志端、弟志藏、志雍皆從之遊，俱嘗隸籍是觀。同塵性淳至，早歲得鍊氣訣，隱居於仙翁、廣陽兩山之問，絕跡人問者蓋十有二年。及聞長春宗師奉詔南下，乃迎謁於燕山，玄關祕鎖迎刃而解。其後傳道四方，遊無定所。及住持終南，道價益重，遂以朝命得今真人之號，並黃金冠服。陶鑄之下，率多成德，其化行一鄉，行孚一邑，其為方所者，若宮若觀若庵殆百餘區，然猶以通真為指南。志久滌之長子人，實與余同里閘，雅為大宗師李真常之所知，因以承制之命，賜號通真大師。及今誠明真人張公嗣掌道教，又令綱紀順德、治、磁、威四州之眾，其為人蓋可知。銘曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		乾坤肇對雞子封，恍惚有象存其中，化育萬有初無功，混混浩浩始復終。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		廣成多言坐崆峒，陽和泄地一脈通，函關鬱鬱紫氣充，兩篇道德開盲聾。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		言各有師師有宗，子孫異日紛相攻，終南躍起重陽公，今掃浮雲還太空。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		天皇下降開玄風，一竅吹作萬不同，襄城道士得小童，平地幻出蓬萊宮。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		地周千里歸憐矇，物不疵癘年穀豐，歲時筐莒走媼翁，自今以始傳無窮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">重修太清觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">奉天王奐撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　地勝而後境勝，理之必然者也。方此之時，以洽水之陽，北負梁山，東肘黃河，獨無名宮傑觀乎？連年會道者馬志玄於燕，於薊門，不遠數千里，請記太清之頂末。扣其所以然，則曰：創之者先師喬鍊師也，潛道其名，德光其字，平陽人。天資恬淡，純厚而耽林泉之樂。初歲入關中，得法於丹陽宗師，既而丐隱縣市，為劉戶部好謙所知。一日，拉同志李君清虛遊故城之東北隅趙氏園？面太華而嘆曰：修真之地，孰瑜於此歟。趙聞而施其地，乃與清虛結茅以居，蓋大定十七年也。後因庵而觀，土木工技，競以時集，殿宇像設之嚴，指顧告成。至於賓客棲止，廚藏廄圃之所，莫不畢具。天興之亂，掃然矣。日復之者，熙真先生吉志通、鍊陽子張志洞也。始於丙申，訖於辛丑，甫五六載而丹擭斑斑然，鍾磬鏘鏘然，簪倨濟濟然，向之瓦礫荊棘之場，一</span><span lang="EN-US" style="font-family:&quot;New MingLiu&quot;;color:maroon">·
		</span><span style="font-family: 新細明體; color: maroon">
		還舊觀矣，實縣宰白侯玉主之而邑民杜恩等翼成之也。其大樂如是。余亦竊有感焉，嗚呼，人心何嘗不善，而所以為善者，顧時之何如耳。方功利馳逐之秋，而增繳已施，陷棄步設，則高舉遐飛之士不得不隱於塵外，此又必然之理也。然則古之所謂避地避言者，其今之全真之教所由興耶？或者例以跡而疑其心，是殆見其善者機也。使有志於世者，誠能審涵養勤恪之為常，達推移擴充之為變，率其子弟如全真之屬，重道尊師，化其鄰里。如全真之徒，真履實踐，朝夕以無問，舉動以相先，而能不失其孝悌忠信之實，則一身之計可以移之於一家，一家之事可以移之於一國，一國之政可以充之於天下矣。雖坐進夫三代唐虞之洽，而使民之仁壽，物之蕃昌，猶指諸掌。然則敢問其要，自正心誠意始。壬子正月戊戌日記。</span><span lang="EN-US" style="color:maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">淵靜觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">河東高嗚撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　恆山為中國巨鎮，稽之書，實有虞氏朔巡狩之地。後代相承，真祠于大茂峰之絕頂以備封祀，世因謂之神尖。距神尖而東不兩舍，抵石門，有谷日帶耳。厥土衍沃，崇崗限其陰，碉水絡之，淙淙然東南流，可以湘灑灌溉。環望千金、鐵冠諸嶺，巖岫歷歷如在掌上，四時變化，雲煙草樹，濃淡覆露，殊愜人思致，殆亦天壤聞一嘉處也。全真重顯子築觀於其中，額日淵靜，於是乎一山之勝槃，盡．為淵靜几閣之供矣。初，重顯子自武川來，將褊遊南方，設教度人。唐司倉張璋輩，傾心事之，既日聞道妙，咸有社稷尸祝之意。重顯子曰：吾得一把茅、一盂飯足矣，何苦以膠膠羨物為哉。所嫌者，聖真無象設之宇，門弟子無以揭香火之處。大眾雜然曰，謹受教。歲己丑，璋割世業膏腴田三十畝始基之，輸幣入粟者道路不絕，及尼工董役，火西流而載旬三浹而成，其用簡，其功速，若有神陰相之者。儼大殿于端，掖西以堂，又掖東以庖，危塘屹乎四周，不華不質不庫不侈，曲中儀軌，凡若干楹。雖城邑名構窮土木金碧之盛，以山林泉石左映右帶，而氣象有出乎其表者矣。蓋重顯子生有淑性，兒時已不茹葷血。大定問，同郡靈真子為引度，即許以法器靈真子實丹陽馬公之高弟，惟傳授有源，又嘗尸居環堵，久於鍊化，故其得道甚敏。及謁長春宗師，又知修行之要，獨善其身，不若廣建道場，為大利益事。用是所至之方，苟綠契有在，必盡心焉。區以計之，如淵靜者百有奇。至謂幽深高潔為仙家福地，如小有洞天者皆不敢與淵靜齒。懿哉，若重顯子，可謂篤道自信，不負玄門者矣。後二十年，門人等合謀曰：物理有廢興，世代有遷革，惟金石可以傳不朽。夫吾師之功載卓卓如此，不自以為功，其任責在後人爾。今師已矣，為後人者不務光揚褒大，不幸當不能逃數之時，視遺跡泯焉無據，則負負其何言。盍請工文辭者以卒事。既數踵門，余甚憐其勤厚意，遂為著其始末云。重顯子其自號也，姓陳，諱志益，單州琴臺人。嘗住侍葛公山清虛宮，壬辰春順化，享齒八十有一，贈洞虛真人。自餘高風異行，暨所度弟子名氏，有清虛之碑在，玆略而不書。癸丑二月二十有二日記。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">神清觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">北平王粹撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　凡道觀之稱於世者，或占山水之秀，或擅宮宇之盛。非宮宇則無以示教，非山水則無以遠俗，是二者難於兼得，雖使兼之，非有道德之士，亦莫能與焉。哼之神清觀，通玄大師雲陽子柳志春之所居也，其山水則五臺、濾水在其東，惇山、正陽在其西，南有金山天涯陽武前高，北有鴉門地角大和如野。其宮宇則三清之殿，七真之堂，真官山祇之祠，雲堂丈室，齋廚凜廄之屬，飾之以金碧，樹之以松槐，環之以園圃，輝映遠近，惇人崇奉之日久矣。始塗陽王朴與州長閻鎮諸公，協力興建，疏邀雲陽子住持，累年而成，名日神清，清和真人賜之也。乙未春，會真人適終南，道由圻哼之問，雲陽子偕耆宿官僚迎謁，至則憩於神清者月餘，遂以其觀歸之。汾晉諸觀歸於真人者，神清其首也。未幾，真人還長春宮，雲陽子承命以楊志應知觀事。庚子秋九月，雲陽子從景清真抵燕，請真人西行，改葬重陽師祖於劉蔣問，稽首堂下，言曰：志春賴父師道蔭，灑掃神清已數年矣，今棟宇粗備，簪褐幸集，歲屢熟而人安且和。及此閑暇，無文以紀之，竊懼其事跡之泯沒於後也。俄以知長春宮事抱真大師張德方為介，來乞文勤甚。粹蓋嘗察雲陽子為人矣，心淳而氣和，量弘而行峻，眾中混然不自露見，然四方耆舊咸推其為有道之士，玆神清所由興也。山水之秀，又皆萃於觀之左右前後，豈天設福地，必俟有道之士而授之耶？廟貌既盛，教風既行，雲陽子不敢以為己有，會遇大宗師而出之。若王朴、問鎮與其一時耆宿官僚贊成道綠者，皆當大書特書，而播清芬於無窮也。然神清之為觀也，亦美矣，有山水之秀，有宮宇之盛，又有道德之士表而出之，兼是三者，餘所罕及，卒被大宗師之光明造化，將見卓然立於天壤之中，亙千百世而獨存者矣。．粹嘗許雲陽子觀記，久而未暇為也。聞其歸時，囑抱真者辭意懇切，故為之書其大略如此。惜乎雲陽子已西，欲問其祥，不可復得。他日儻能西遊，過雲陽子於神清，瞻其官宇，覽其山水，苟斯文有所未盡者，尚當增益。冬十月二十八日記。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">隴州濟陽縣新修玉清觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">臨潰李邦獻撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　為山九仞，功虧一簣，聖人之所深惜也。物有垂成而不遂者，君子見之，亦豈無慨然傷悼而欲遂成之心。沃陽玉清觀，營建有日矣，既成而後，謀記之於石，以延安令常元亨為文，期日刻之。適西北寇至，以是遂輟，今猶未克模勒，是可嘆也。頃西省郎中枯割公子陽被檄自朝那入於鳳嗚，道經是色，其宰導而謁之。既至，堂應清肅門壇闆寂，檜柏森密，竹木叢蔚，而又沃水北來，石壁當其沖，勢若窘東不得逞，迴折而流，湧湍激射，若雷之殷殷然。其區處域別，皆有嘉趣，或面山而廬，或枕流而軒，山光在目，水聲在耳，四顧灑落，殆若世塵所不到，悵然眷戀而不忍去。周行褊歷，見素碑瑩鏡而無字刻，請諸主觀，因得常令所為文。然邊幅破裂，字形漫滅，絕去者十二三，讀至行盡，每每句不相續。至於經始落成，猶不見其日，但未見為文之始，泰和丁卯歲爾。公曰：石既聾矣，文既成矣，何待而不遽立嗚主觀答以兵革之故。公執紙惋嘆，卷而懷之，因許以補亡茸罈，而後命工開鐫，必為若輩終是業也。一日，僕以事詣府，謁公於普照方丈，．公以此文示僕，因命考之。其大略曰：縣之東南抵濟之石岸，岸相對如門，土人謂之石門。或傳導濟入渭，禹之所鑿也。瀕岸而北，藉石臨水，有地廣裹數畝，始全真蒲察師卜庵於此。師操行清高，刻苦於道，由是人敬仰之。既而羽衣黃冠，爭築室於其側，皆願執庚桑楚之役。他日，師集其眾而告曰：吾與若輩兀兀然日無所為而棲此煙霞之勝境，具何福綠而享此樂也。與夫作一己修真之地，曷若為萬民祈福之宮。吾欲於此起觀宇，使神明有所依止，不亦可乎。眾伏膺師訓，唯諾而退，皆願協力而贊成之。乃相與行化於縣人，於是遠近響應，結綠而來者絡繹如市，富以其財，貧以其力，故材木博璧，凡所當用者，刻期而備，殿宇像設，與其所當修起者，不日而成。既而請額於朝廷，而劫賜日玉清。居無幾何，師忽不疾而逝，績息不屬，而視之宛然如生。同學于善慶與門弟子思師之德，寵其像而事之。其始終可見者如此而已。而公徐曰：子為我因其舊文而更新之。僕以初未嘗親歷其地，且所誌者不詳，而歡固辭，因語公曰：道家者流而以清靜無為為本，今師勞人之力而糜土木之費，非所謂知其本者也，何以文為？公曰：不然。常善救人故，無棄人，老氏之微旨也。師珮是言而有度人之心。然人之稟賦各異，天資厚者，善由中出而易入於道，薄者杆格而不能合，故假神明之像，使日知所敬以畏其外，由之以厚其中也。師豈好為浮誇侈靡者哉。配因夫人之所欲為而為之，非能力使強斂，烏得以是而訛師也。且夫物有既成而微闕者，因而成之，亦士君子之美事也，又何辭焉。聞公之言，即公之心，則知廢者皆可以興，墜者皆可以起，因援筆而粗書之。正大乙酉季冬二十有七日記。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">大都清逸觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">正奉大夫參知政事商挺撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　己卯之歲，長春丘公來自海上，應太祖皇帝之聘，越金山而入西域也，弟子從行者十八人，各有科品，隸琴書科則有真人沖和潘公焉。及南歸至蓋里泊，夜宣教語，謂眾曰：今大兵之後，人民塗炭，居無室行無食者，皆是也。立觀度人，時不可失。此修行之先務，人人當銘諸心。長春既居燕，士庶之託跡，四方道倡之來歸依者不啻千數，宮中為之慎咽。公曰：吾師之言不可忘也。乃擇勝地以為長春別館。壬辰歲，廣陽坊居民有貨其居者，公往相焉，日土厚木茂清幽之氣蔚然，真道宮也，遂捐資以貿之。建正殿，翼左右二室，以居天尊洎諸神像，講堂、齋庖、方丈、客寮，靡不有所，亦門人韓、郭、尹、劉諸人善繼其志而後有成也。仍築琴臺於殿之陰，今朝有名琴二：曰春雷、曰玉振，皆在承華殿。貞祐之變，玉振為長春所得，命公蓄之，故以名其臺。而又茸蔬圃以供歲計，植花木為遊觀之所。觀成之日，實城西南之冠，求額於清和真人，故以清逸名之。至元丙戌秋，門人王志和偕同輩二三人狀觀之顛末，來求文以刻之石。有以清逸名額之意為問者，予應之曰：天地之氣，有清有燭。人受所賦，則清者賢而濁者愚。世之賢者，有避世之士焉，薄功名而不為，輕世位而不居，寄形於寂寞之濱，委心於紛華之外者，靜安閑適以自樂其所樂耳。潘公之修是觀也，靜而深有山林之趣，幽而雅無金碧之華，琴臺足以寓意，庭柯足以怡顏，四時花木足以招徠賓客，門巷蕭條，俗駕稀而市聲遠。人之至也，猶若脫塵羈逃世網，其心放焉而有忘其歸者，況家於其中也哉。．彼戀功名，嗜富貴，縈內疚以汨心志，圖外觀以維車服，而疲憊精神於車塵馬足間，視清逸者為何如？作者喟然嘆曰：清和之言旨哉，請以是說書之石，用告來者。於是乎書。公諱德沖，字仲和，描州齋束人。方在娠，母夢祥雲覆其體，妊十九月乃生。七歲猶不言，忽有一道者過其門而丐焉，即從傍與語，家人遂驚，道者日，道器也。令其父教之讀書，日誦千餘言。將娶婦，遂潛往棲霞濱都觀，請謁長春師，過濰陽玉清宮，清和尹公為紹介焉。初號仲和，後領河東道教事，居純陽上宮，又號九峰老人，賜號玄都廣道沖和真人。銘曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		清逸之觀何隆隆，乾坤清氣公所鍾，祥雲覆母身乃降，道氣大受超凡庸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		神仙宮府聊相從，偷然遠引追喬松，石壇月高曉露濃，滿庭花木春融融。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		利名不到蓬萊中，抗塵走俗嗟樊籠，琴臺千古遺高風，自愧老筆銘新宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">增修華清宮記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">參知政事陝西四川等路行中書省事商挺撰<span lang="EN-US"><br>
		</span></span><span style="font-family: 新細明體; color: maroon">
		　　始余從先大夫右司君宦遊長安，道過華清，周行廊應問，因讀唐宋以來名賢石刻，其閒興廢沿革，炳然如在目前。重樓延閣，層臺邃沼，雖不迨承平盛時，而規模制度宛然故在。迨天兵南下，居民束遷，所在宮觀例墮灰劫。秦為兵沖焚毀尤甚，所謂華清者亦不免莽為蘆區矣。歲癸丑，奉命西來，復過故宮，意謂蕩然無復向日，及見其屋宇修整，階序廓大，為殿者八：日三清、日紫微、日御容、日四聖、日三官、日列祖、日真武、日玉女。為閣者二：日朝元、曰經藏。為湯所者二：曰九龍、日芙蓉。鍾鼓有樓，靈官有堂，星壇雲室，蔬圃水輪，以次而具。丹堊藻繪，集然一新，若初未毀，而又有加焉者。詁其故，主宮趙志古等合辭言曰：辛丑春，先師清平老人趙公志淵自洛州從清和宗師會葬祖庭，還過驪山，四顧彷徨，憫宮室之彫廢，遂慨然以修復為事。乃命其徒剪榛棘，聾柱礎，陶錕臂，勤垣塘，於是四方道倡各執其藝來會宮下，鼓舞听躍，咸願薦力，土木之功，以時竟舉。斜傾者起之，腐敗者易之，破缺者完之，漫傯者飾之。又得太傅移刺公、總管田公，輸貲助役，相與翼成，稍稍興茸，僅見倫叔。事未竟，不幸先師捐館，命弟子張志靜主之，無何，張亦馱世，志古等才謝力綿，大懼不任，以墜宗緒。自是臉不沾席，食不甘味，饑寒疾苦不以累其業者，逾十五年，始克有成。敢以記請，庶徵石書辭，俾先師之功勤，永有傳焉。屬時多故，辭未能也。中統改元，與平章廉公再被隆委，殿邦坤隅。志古輩復以其師行實來謁，且迫促前記。余謂秦中名山水多矣，可取者唯華清為最。闢門可以瞰清渭，登高可以臨商於。高甍巨棟，綿亙盤鬱，寒藤老樹，蒙絡搖綴，而漢唐之離宮別館咸在焉。斯則華清之奇觀也，前人述之備矣。又昆束西奔走實當衝要，而能潔齋館以待賓僚，蓄芻藥以備傳客，饑者食之，寒者噢之，疲者休之，小大畢慰，其意咸充然若有所得，此其與時遷徙，應物變化，隨俗施事，無所往而不宜者也。向非清平玄應感人，曷能新宮宇，還舊觀。非志古輩竭力盡悴，曷能勤堂構，紹宗風。而暗無一言，是使師弟子之功泯默而不傳也。聊推次營造之始末，俾刻諸石，用紀歲月云。時中統二年九月日記。</span><span lang="EN-US" style="color:maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">七真傳序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">南至封龍山樵李冶仁卿撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　山車垂鉤，不雕不幾之謂真，嬰啼孺慕，與生俱生之謂真。上皇之世，一真大全，其化淵淵，其俗平平，標枝野鹿，同歸自然，物與無妄，夫何為乎，雖</span><span style="font-family:新細明體;color:maroon">接子之或使，亦季真之莫為已。世既下衰道衛幅裂，一真內潰<span lang="EN-US">j
		</span>
		萬偽鱖纖，猖狂恣睢，饅謂億僑，剖姦厥詐，沂鄂太素。一於斯時也，不有至人濟之無假之津，返之遠古之宅，則日填月積、積習生常，氓之蚩蚩將為異物。天可倚杵，初不待千歲之遼，是故帝鴻世有廣成之救，姬周世有混元之救，戰國世有南華沖虛之救，而七真繼踵，疊為近世之救，所遇雖殊，其為救一也。自重陽始祖開真荃於金源氏正隆、大定之初，長春老仙翁真風於我國朝啟運建極之際，中問陶鑄群生，使之保合太和各正性命，蓋千萬數。而俘虜之餘齒，凍餒之殘喘，狸訐之假息，所以起尸肉骼膏枯已痛俾人蒙安樂之福者，又莫得而周知。然則七真之救世也，真葉上帝之心也，上帝之愛民也，真藉七真之教也。不然，何為天生聖皇，出寧四海，天生長春，左右大命，相與聚精會神而同始共終哉。長春上賓，清和劫藏之，真常發揮之，今而誠明布濩之，則夫七真之盛跡，炳如日月在天矣。雖無文字纂述，固不沒沒，況傳贊精碗，仙語琅琅耶？諸君叔列，曲折備盡，然走復卜下贅談其傍，亦側務陽阿，從而和之耳。乃若虛舟靈風飄養，變化日新之說，此又玄中之玄，走雖老，尚獲一溉之益。詩云：招招．舟子，人涉印否，人涉印否，印須我友。稽首誠明，母日子非其人。歲至元乙丑日序。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">送真人于公如北京引</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">
		　　戊戌歲三月初士。，北京司鑰萬戶烏公遣介紹抵長春，奉玄繡書邀真人洞真老，以矜式其國人，既可所請。四月望日，公復躬親備車馬來逆。僕聞洞真寧海人，自觀觀入道居關中五十餘年，里閉不一遊。其苦節厲志行輩鮮儷，潔行仁聲遠近著聞。正大問，被中旨提點汴京中太一官。越壬辰，大軍南渡，燕京長春宮諸耆宿莫不懸懸于懷，後聞嚴行臺護歸東平，莫不相慶。因至燕謁處順堂，宮人懇留，不獲，南歸五年矣。羽士服其精嚴如奉神人，都人瞻其容止如睹列仙。一日，命駕猿鶴為之怨驚，松菊為之寂寞。眾設堅議以阻其行，其信不可奪也。至欲有以力挽而俾不得去者，僕日至人兼善之心視斯世如一，常以其有餘<span lang="EN-US">,
		</span>補其所不足，一長春、清和留西堂，李真<span lang="EN-US">, f </span>
		？一常主法席，其餘耆德不可藥舉比輟。此老以及遠方正如海藏，雖去一珠，吾光無所損劉施之他室照夜為有餘矣。又死白霤土厚人純，勸善易入聞道易行，加之烏使君侯漕臺輩身先奉簪能致有德，先覺以師範之視變故俗如反掌耳。或謂洞真澹如白雲，去往無心，安能規規語汝誨汝俾汝，悠悠者果從其訓耶。僕日：明月一出即現諸水，月何期於水水亦不能逃。夫月者，大明以臨之，至寂以感之，心領神受中有不能已者，何事規規其問，洞真胸中自有明月，人性猶水，天下一也，何獨白霤之疑哉。眾聞之，雖其元老見奪為私弔復以君子所居者，化為玆道賀也。於是相與開賓綰，設祖席，作歌詩餞送，以寵其行，張本引之且贈詩：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">真人白霤行，長官執其御。富貴不敢驕，黑鍊竊思預。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">誰謂霧豹隱，忽</span><span style="font-family: 新細明體; color: maroon">與雲鴻翕。祖餞何徘徊，未忍別離遽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">煙柳望長亭，茫茫正飛絮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　真常李志常</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		臨岐執別春始歸，桃花將盡柳花飛。望中車馬健如疾，何時再見丁令威。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　又</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　心去意難留，乘春賦遠遊。秋風吹素髮，猿鶴替人愁。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　定庵昊章</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		祖席相看手屢持，束風無奈思依依。慣聞玄鶴幽庭唳，忽作仙亮獨自飛。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		苑北佳遊何日再，終南舊隱幾時歸。因君喚起家山興，不覺臨風賦式微。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　馮斕馮志亨</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		古汴玄宮久住持，真仙無地不歸依。水中一月隨方現，天上孤雲到處飛。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		蕙帳夜寒添鶴怨，祖庭春暖待師歸。此行莫負關中約，早占終南玲翠微。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　河東段天常</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">華表千年鶴，翩翩復舊遊。遼天快空廓，燕市謝淹留。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">輕舉師先得，高飛我未由。望窮雲海路，不斷暮煙愁。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">終南山甘河鎮遇仙宮詩序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">太原虛舟道人李鼎撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　雄雞一嗚，六合出其昏間，薰琴一奏，萬物遂其長養。天下之事有廣大至於充塞霄壤，而感發之機初或起於毫末者，何哉？蓋一物之細而至理之所寓，實有不知所以然而然者存焉耳。甘之一水，其用有如此者，我重陽祖師之道其傳而當至於百千萬世之無窮，予不得而預言之。始以正隆以來，百年三四傳中眾所同見者而觀之，其出自門下登真者自丘、劉、譚、馬數師真以降，不知其幾百千人。其賴以生死肉骨者不知其幾千萬人，其宮觀不知其幾千百所，凡顱圓趾方號物之靈者，苟能撒胸中之自蔽而向之，莫不在大光明中隨求而隨給。信乎，其充塞霄壤也？原其始動之機，實自此水遇二仙飲以一杯之力而發之。故洞真真人于公即其地立其宮，以志之也。而洪儒鉅筆復賦詩以美之，天樂道人李公和甫請予為序，予乃為之說曰：水之為物，自兩儀奠位之始，人非水火不生活，其濟世之用水又居火之先，是有利於世者莫過於水，雖然此但水之常也。物莫不有常亦莫不有變，變則神，常則不必論－，變則有所論。至論水之變，又於神與非神之問有不可測之理，學道者不可不講也。謂水之神耶，貪泉之水不能改夷齊之清，若之何而神。謂水之不神耶，上池之水而能化扁鵲之醫，若之何而不神。子謂此神化天運之機。祖師本全之於未始有物之前，伏而不發若有所待，一旦遇此可發之地，鶴嗚子和自相感召，莫之能禦。是以有今日之大也，如日不然，自有此水以來其飲之者可勝計耶，何獨私於我祖師焉。《易》曰：神而明之存乎其人。其斯之謂歟。中統辛酉歲上元日稽首載拜序。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">題甘河遇仙宮</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">正奉大夫參知政事商挺撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">子房志亡秦，曾進橋下屨。佐漢開鴻基，屹然天一柱。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">要伴赤松遊，功成拂衣去。異人與異書，造物不輕付。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">重陽起全真，商視仍闊步。嬌嬌英雄姿，乘時或割據。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">妄跡復知非，收心活死暮。人傳入道初，二仙此相遇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">于今終南下，殿閣凌煙霧。我經大患餘，一洗塵世慮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">巾車儻西歸，擬借茅庵住。明月清風前，曳杖甘河路。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><span style="font-family:標楷體;color:maroon">俠西行中書省左右司郎中張徵上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		樓閣崢嶸甘水濱，重陽曾此遇天真。瓊漿一滌迷雲散，醉眼初開道日新。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		遠別西秦勞玉趾，徑歸束海釣金鱗。存神過化如時雨，重與玄元繼後塵。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　　　　　　</span><span style="font-family:標楷體;color:maroon">翰林待制孟攀鱗上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		道源將啟寓真荃，會際因綠豈偶然。雲本無心閑出岫，珠由罔象得成玄。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		二仙祕訣歸親授，一飲神機已默傳。唯有善淵流振遠，紛紛滄海幾桑田。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　　　　　</span><span style="font-family:標楷體;color:maroon">京兆府學教授李庭上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		湛湛溪流漬古苔，仙真相遇此徘徊。一瓢玉液邊巡就，七朵金蓮次第開。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		雲海難尋歸去路，乾坤惟有劫餘灰。只應華表千年鶴，會為家山一再來。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">陝西漢中道提刑按察使王博文上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		才出山垠可濫觴，振流至此便汪洋。前滋琪樹七珠秀，後長金蓮萬朵芳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		勾漏莫誇丹井味，南陽休詫菊潭香。問津誰有重陽志，試酌清泠正脈嘗。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　　　　　</span><span style="font-family:標楷體;color:maroon">宣授樞密院參議陳邃上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		蒼髯如戟眼如冰，凜凜豐標漢歲星。應是老仙元有分，更遭羽客解通靈。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		一瓢神糞開玄境，萬古中原拜祖庭。聞道劫餘糜爛者，多因此水救來醒。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">翰林直學士中順大夫王利用上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">外全乎人，內全乎天。白玉在石，玄珠在淵。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">海蟾一照，重陽即仙。道以水悟，水乃道荃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">人勿自棄，甘河有泉。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　　　　　　　　　　</span><span style="font-family:標楷體;color:maroon">洛陽宰沂上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		休羨曹溪一勺甘，西江吸盡是空談。遇仙橋下洋洋水，正派元來有指南。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		振出終南不少休，源泉混混遍中州。反涇合渭束歸海，要向蓬萊頂上流。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		未遇仙真可奈何、易牙有口饅蹉跎。操瓢試向橋邊飲，水味過於酒味多。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　　　</span><span style="font-family:標楷體;color:maroon">翰林直學士知制誥姚燧上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		終南山下甘泉水，我挈瓶嘗井泉比。如何仙翁酌飲人，一唾世上無嘐醴。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		是何濡軌不成川，北流赴渭朝宗然。東海相絕幾千里，餘波開七黃金蓮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		河之源委人不見，味更幽眇人豈辨。仙翁乘雲能再來，醉棄餘杯須一吮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><span style="font-family:標楷體;color:maroon">嘉議大夫安西路總管府尹李頓上</span><span lang="EN-US" style="color:maroon"><br>
		</span><span style="font-family: 新細明體; color: maroon">
		大道茫茫隔幾塵，世途何處問迷津。自從一飲天瓢水，迴首西風已悟真。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		魏叟求仙萬死中，長房何苦遇壺公。爭如一滴甘河水，便有超凡入聖功。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　　　</span><span style="font-family:標楷體;color:maroon">安西路總管府同知王貧上</span><span lang="EN-US" style="color:maroon"><br>
		</span><span style="font-family: 新細明體; color: maroon">
		玄元遺教五千言，萬古應難得正傳。大道杳冥還有本，至人遭遇豈無綠。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		堪嗟漢武空巡海，可笑王喬浪學仙。誰識終南山下路，一瓢甘水是真荃。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　　</span><span style="font-family:標楷體;color:maroon">安西路總管府判官寇元德上</span><span lang="EN-US" style="color:maroon"><br>
		</span><span style="font-family: 新細明體; color: maroon">
		布衣落託酒錢龐，曾遇仙翁倒玉壺。鉛汞有蒙傳祕訣，聖凡從此頓殊途。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		消冰作水元非異，點鐵成金信不無。千古甘河河上路，紅塵擾擾嘆吾徒。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　　　　</span><span style="font-family:標楷體;color:maroon">安西王府說書劉汾題</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">何人畫仙翁，醉飲甘河水。重陽豐骨變，四海玄風起。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">東有丹陽師，心從祖庭死。長春抱奇氣，佐命猶壁壘。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">大教開全真，向慕風草靡。全真有真樂，將相安足擬。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">鬱鬱三神宮，分據如鼎峙。人問此水在，此意能有幾。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">憶昔臨河堤，清映石齒齒。雲雷鼓前浪，妄意圖染指。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">後振更雄深，仰暫天樂子。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　　　　　　　　　</span><span style="font-family:標楷體;color:maroon">長安客喬在上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		樓觀森羅紫極雄，仙真去後彩霞空。不綠一酌簞瓢水，誰解千年五祖功。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		金闕儼遺泰甸月，石壇高起漢陵風。殷勤重展三薰敬，復許縿鸞會故宮。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">陝西興元等路教門提點何道寧上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		重陽師祖遇純陽，祕訣初傳大地香。海上七株琪樹秀，世問萬朵玉蓮芳。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		天人混合同三昧，薪火圓融共一光。滾滾甘河束未已，了知源遠振流長。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　　　　</span><span style="font-family:標楷體;color:maroon">夷門天樂道人李道謙上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		萬疊晴嵐倚碧空，紫雲深鎖遇仙宮。三山飛劍人歸後，四海全真道化洪。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		夢斷鶴嗚丹井露，醮餘磨舞石壇風。世問萬朵金蓮秀，盡出甘泉灌溉功。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　　　</span><span style="font-family:標楷體;color:maroon">前諸路道教提舉衛致夷上</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		開張道運發天機，邂逅真人若有期。紫極寶圖陰付授，玄元神鼎重扶持。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		陶君饅訝遷都水，扁鵲虛勞飲上池。一自甘濱遭際後，仙風弘衍遍華夷。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　　　　</span><span style="font-family:標楷體;color:maroon">安西路道門提點孫德或上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		鄭圃南華去不還，猶龍心法失真傳。道微千古傷分裂，天廷重陽出大全。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		甘水降神冥海外，至人相契赤明前。誰知一醉玄風起，吹綻黃金萬朵蓮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">後序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">門人建安張好古撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　紀錄之作多矣，雖復窮今極古波委雲集而事，或繁冗言必瑣細識者，病焉。吾師天樂真人自養浩祖庭典教秦蜀，應事接物之暇，每以著述為心，獨念重陽祖師開化以來，教法如此其盛，其出自全真門下者，名師耆德項背相望。仙鄉道館什百為耦，金石之所載莫不流芳於無窮，然大而天下，遠而四方，人固罕得而褊窺之也。乃因所歷遇有當世名賢所修之文，親手抄錄，若道行，若宮觀，其為碑記傳贊凡九十餘篇。皆事跡超邁，辭章雄雅，足以取信於天下後世者，一哀為一編，目之日《甘水仙源錄》。蓋甘水者，祖師遇真之地。仙源者，全真正派之傳。是編之作，亦猶道學諸公所著，伊洛淵源之謂，其取名也甚宜矣。近方鏝梓以廣其傳，予小子忝任校條之責，自夏及冬首尾歷二十有六旬有六日，工既訖功，復以後序見命。予思師之用心，其所以扶植玄綱弘揚祖道，誠非小補，使有志之士新獲觀是書，不惟有以知前人功業之盛，又固足以見諸儒信與之。公不出戶庭，而玄元之心法求之有餘師矣，源流靡已何代無人後之，視今焉知不如今之視昔，嗣而緝之，庶幾斯傳之不朽也。歲在己丑冬至後六日，拜手稽首謹書。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">甘水仙源錄卷之十竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>