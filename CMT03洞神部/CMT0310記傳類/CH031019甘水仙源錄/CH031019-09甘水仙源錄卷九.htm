<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部記傳類</font></span><font size="3" color="#008080">(CH0310)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		甘水仙源錄</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		經名：甘水仙源錄。十卷。元代李道謙編撰。底本出處：《正統道藏》洞神部記傳類。參校本：藝風堂拓本、柳風堂石墨祐本、元好問《遺山集》、《古樓觀紫雲衍慶集》、《牧庵集》、《秋澗集》。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		甘水仙源錄卷之九</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:標楷體;
color:maroon">夷門天樂道人李道謙集</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">鄂縣秦渡鎮重修志道觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">前鄂州教授雪溪逸人俞應卯撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　祖師重陽以全真名教者，即無極之真，二五之精，妙合而凝，所以為萬善之原也。號之為師之祖者，蓋師道立則善人多，善人多則朝廷正而天下治也。道之體，大而無外細而無內，道之用，無物不有無時不然，不以堯而存，不以桀而亡，不以愚而不足，不以賢而有餘。何者，蓋元氣敷施，陽以剛之，陰以柔之，木金水火以．布列之，此氣也，人得之所以為人也。太極渾浩，健以行之，順以立之，仁義禮智以綱紀之，此理也，人得之所以為道也。乾父坤母，既以五性之全一理之真而賦之人，而人不能全此真者，不為嗜好奪之，則為強暴失之，不為名利汨之，則為忿慾亡之。此真之不能全，則天下宜乎無善人，無善人則國何由而治，天下何由而平。惟能全是道之真者，可以為帝王師，可以為後世法，推而行之，則無非飲純妖朴之俗，神而化之，豈有茹名嗜利之風。子雲昧此，所以有事莽之污，所以有投閣之駭。子房識此，所以成相漢之業，所以成赤松之遊。斯道也，先天而天弗違，後天而奉天時，修之則吉，悖之則凶，信不誣矣。惟黃帝師是道於廣成，故垂衣裳而天下治。舜受堯之天下，師是道於巢許而萬國寧。武丁學是道於甘盤，而商中興。苟非其人，道不虛行。且太上玄元生於三代之時，嘗為柱下史矣，遇周室道｛哀，不能推其所為，遂著《道德》之編以貽後世。其日道大，而又日王配天地之大，豈不與吾夫子一王之法同其功乎。南華真人生於戰國之時，嘗為漆園吏矣，因天下爭奪，不能展其所行，故寓其言於道以示諸人，日易以道陰陽，春秋以道名分，蓋亦與吾夫子尊王之心合其志也。迨西漢之四皓，以是道定國本之計於一言，束漢之嚴光，以是道契中興之主於平昔，至於晉、宋、齊、梁，歷唐暨宋，時雖不古，而斯道自存，如許旌陽、葛勾漏、陶隱居、寇謙之、司馬子微、束華、正陽、純陽與夫希夷，亦善推其所全之真以及當時之君。其正陽、純陽，陰陽不測之神，至今常顯於寰宇之內，故重陽祖師得以繼是道之正傳，全一真之妙理。師本醴泉人也，姓王氏，於金朝初興之日舉進士，中甲科。人物魁梧，天資秀偉，方瞳熒熒，美髯鬱鬱，奈何道與時違，故不以軒冕利祿縈其心，常以水竹煙霞樂其志，遂卜終南劉蔣而居焉。一日，遇鍾、呂於甘河，傳是道之妙訣，以重陽為號，以嘉為名，於所居之室四隅各植海棠一株。繼而策杖出關，束歸海上，有問其故，則日我向邱劉譚裹捉馬去，人皆未諭其旨。未幾，從遊者七，其所親侍者四，馬鈺、譚處端、劉處玄、邱處機是也。號馬為丹陽、譚為長真、劉為長生、邱為長春。西還抵汴，遽謂門人曰：東華、鍾、呂之約，不敢愆期，吾後事在劉蔣。全真之教，汝輩當勉之。言畢，具湯沐，奄然而逝。汴之名公、巨卿、賢士大夫，無有不赴弔者。既而四師輩仙襯以入關中，遵遺命而葬劉蔣。事畢將歸，四宗師憩於秦渡鎮真武堂茂樹之下，彷徨然猶有慕師之戚，執手分袂，各述其所蘿之志，俱不負祖師之囑。長春隱於太公之墦溪，長生寓束周之纏水，長真居水南之朝元，惟丹陽反築室於場，為今之終南重陽萬壽宮也。自是全真之教漸興，師宗之德益著。於興定問，有景慕四真之事者，依真武堂經營宮室以奉香火，恩例賜額為志道觀。值金祚將終，民多凶暴，觀宇灰燼。恭惟大元聖文神武，奄有四海，生民綏定，百廢俱興，惟志道廢址尚存，刑榛煙塞。一日，洞真真人于君道經秦渡，載瞻故基，慨然有過河洛思禹之心，對羹牆見堯之感。遂命門人駱志通鳩工事材，構殿宇，聚徒眾，恢拓乎宗師之跡，增光乎玄教之風，使一祖四宗之德業，為可大可久之基，豈不偉歟。予於暇日，徜徉琳宇問，覽紀事於碣石者，與道體往往相違，是以嫌焉。一日，志通表四真之事跡，丐予屬文紀述其事。嘗觀太史公序九流之說，儒與道特冠於眾流之上。道之與儒，同此一理，儒之與道，同此一機，通其變則天下無弊法，執其方則天下無善教，若非園機之士，不足以論此也。然教之在天下，亦何常師之有，且師以全真名教者，豈非吾儒真實無妄之理乎。其鍊形修性，豈非大易窮神知化之妙乎。方其護祖師之柩，歸而克葬之後，高弟能繼志述事者有之，廬其墓側者有之，於斯時也，何異乎吾夫子歿，而門人治任將歸、相向而哭之意歟？及其長春宗師被詔北庭，而好生之德感動人主，轉不殺之機於一言之頃，於斯時也，又何異乎吾孟子告時君不嗜殺人者能一之之仁歟？由是觀之，則祖師所修之道，宗師所繼之志，既可以帝王之取法，則又足以致天下之治平，大非秦皇、漢武之時方士雜學之比，亦非晨門荷孫之徒，長沮桀溺之輩。觀今日書同文、車同軌、四海之內晏然，朝廷之政清肅，然後知植海棠之意，不誣於其先，丘劉譚馬之事，有驗於其後。噫，是道也，自常情觀之神妙難測，由至人守之不外乎一真之理。故全真之教雖遺世獨立，而尊君親上之心常存，雖遐遊隱居，而愛人利物之仁愈切，即無思無為之誠，以顯其有感有應之理。在宗師既能神知來而智藏往，於門人又能繼其志而述其事，豈不有補於聖明之朝乎！．非志於道，其孰能與於此哉。從而贊之曰：道體渾浩兮無臭無聲，陰陽肇判兮成象成形，幽潛淪隱兮昇降八絃，惟人為貴兮萬物之靈。原始要終兮故知死生，嗜慾之汨沉兮出入莫測其心，列仙之相傳兮祇欲全乎無極之真，不先覺於重陽兮孰開妙理於我人。為道之紀綱兮崇籥乎二五之精，志道復古兮奐然而一新，真人常在兮道備而德純，一祖四宗兮亙萬古以皆春。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">燕京白雲觀處順堂會葬記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">寂通居士陳時可撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　長春大宗師既仙去，嗣其道者尹公乃易其官之東甲第為觀，號日白雲，為葬事張本也。越明年．三月朔，召其徒而告之曰：父師殯于葆光，未安也。吾將卜地白雲，構堂其上而安厝之何如？或曰：工力非細，道糧不足，未易為也。公曰：誠以孝思報德，何患乎不成。蚓我</span><span lang="EN-US" style="color:maroon">·
		</span><span style="font-family: 新細明體; color: maroon">
		父師遺德在人，四方門弟子疇不追慕，當自有贊成者，公等勿疑。縱復不然，盡常住物給其費，各操一瓢可也。於是普請其眾，以四月丁未除地建址，越四日庚戌，蕾買中河東道倡數百輩裹贏糧來助，凡四旬成。其堂制度雄麗，榜之日處順。既祥，奉仙骨以葬，其歲月事跡已見于本行碑。一日，求予別為之記，將以諸方會葬者之名氏刻于石之陰，以大其事。余然之，有笑而請余者曰：昔莊子之將死也，弟子欲厚葬之，莊子日，吾將以天地為棺槨，以日月為連璧，星辰為珠璣，萬物為資送，吾葬具豈不備耶？弟子曰：吾恐烏鳶之食夫子也。曰：在上為烏鳶食，在下為螻蟻食，奪彼與此，何其偏也。老聰之死也，秦佚弔之，三號而出，&#65287;曰：適來夫子時也，適去夫子順也，安時而處順，一辰樂不能入</span><span style="font-family:新細明體;color:maroon">也，古者謂是帝之懸解。道家者流，學老聘者也，今夫長春子之徒，徒以處順名其堂，而其師反真之日，相與嚴敦匠之事，且嗷嗷然哭之，其哀如是。及至葬，大備其禮，四方來會之道俗逾萬人，至有司衛之以甲兵，其厚且侈又如是。是豈老莊之意乎？余應之曰：以長春子之懸解，其視生死如昨夢然，豈有望於是哉。但弟子戴師之恩，不得不爾，且所謂理事者若知之乎？夫忘哀樂外形骸，理也，方外之聖賢自處如此。至于送終追遠，事也，人問世之禮如此。若泥於理而蔽於事，得謂之囿乎？吾書生也，試以吾孔孟之道語若。《易》曰：古之葬者厚，衣之以薪，葬之中野不封不樹，喪期無數，後世聖人易之以棺槨，蓋取諸大過，欲其甚大過厚也。孟子之書有曰：昔者孔子歿，三年之外，門人治任將歸，入揖於子貢，相向而哭，皆失聲然後歸。子貢反，築室於場，獨居三年然後歸，不忘孔子也。今也，遊長春之門者，既學其道矣，能不以墨者之薄葬其師，又將慎終追遠如子貢之徒，何害為達哉。若以為哭則害道也，若嘗笑乎？日然笑與哭，一及樂也，而笑獨不害乎。《中庸》曰：喜怒哀樂之未發謂之中，發而皆中節謂之和。中也者，天下之大本也，和也者，在下之達道也。苟哀樂中節，又何害於道乎。難者乃屈，因書其事為記，且遺其徒以詩，使歌以供師，以見弟子思師之至，師有德之至也。其詞曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">師乘雲兮帝之鄉，蛻仙骨兮留葆光。將葬玆兮啟玉棺，貌如生兮髮膚完，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">既更其衣兮又新其冠。人所知兮其不朽，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">所不知者兮不亡之壽。師在天兮閱塵世，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">有室輪困兮可遊可憩，師憐我勤兮時來歸，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">跨鳳縿鸞兮匪鞭匪笞，屋頭有山兮門臨風漪，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">杖屨所經兮若或見之，飲我兮祐我，進般蔬兮侍香火。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">玄門之教兮師能弘，國家祟尚兮子孫奉承。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">我曹報德兮來者無息，暮禮朝參兮敬之如在。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">懷州清真觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">新興元好問撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">　　修武清真觀在縣北<span lang="EN-US" style="background: lime">#1</span>，全真諸人為長春邱公<span lang="EN-US" style="background: lime">#2</span>所建者。大定初，邱公自東萊入於關，隱繙溪十數年不出，天下以為有道者。興陵召赴闕，取道山陽，愛其風土之美，徘徊久之，且謂其徒言：在所道院，武官為之冠，濱都次之，聖水又次之。若輩得居於此，則與濱都、聖水相甲乙矣。諸人乃乞地於鄉豪馬子安而得之，積以歲月，廬舍乃具。舍傍近出大泉，溉田千畝，稻勝蓮蕩，東與蘇門接，茂林脩竹，往往而在。太行諸峰，壁立千仞，雲煙朝暮，使人顧揖不暇。考之地志，蓋晉諸賢之所樂而忘返處也。大安初，以恩例賜今名，邱公命其高弟劉志敏來居<span lang="EN-US" style="background: lime">#3</span>，聚徒至百人。興定庚辰之兵，觀毀。正大辛卯，志敏之徒泠德明復茸居之，今所食亦千指矣。余自大梁羈館聊城<span lang="EN-US" style="background: lime">#4</span>，德明之法兄弟房志起，介于幕府參佐祁文舉、郎文炳、趙尚賓，請予為記。泠與房道行清高，皆喜從吾屬遊，故為次第之，並著予所感焉。蓋自神州陸沉之禍之後<span lang="EN-US" style="background: lime">#5</span>，為之教者獨全真道而已。嘗試言</span><span style="font-family: 新細明體; color: maroon">之，聖人之憂天下後世深矣，故為之立四民，建三綱五常，士農工賈各有業，父慈子孝，兄友弟敬，君臣嚴，夫婦順，各有守，九官而有司徒。仁義禮樂，典章法度，與為士者共守之，天下之人耕而食，蚤而衣，養生送死而無憾，集然而有文，罐然而有恩於聖人之教也。如饑之必食，寒之必衣，由身而家，由家而達之天下四方，由不可斯須離，至百世千世萬世而不可變，其是之謂教，而道存乎其間。傳有之，天佑下民，作之君，作之師。道之行與否，皆屬之天。今司徒之官與士之業，廢者將三十年，寒者不必衣，饑者不必食，乃不可以常理詁之者。如皇極書所言，王伯而降，至於為兵為火，為血為肉，元元之厄，適當斯時</span><span lang="EN-US" style="font-family: New MingLiu; color: maroon; background: lime">#6</span><span style="font-family: 新細明體; color: maroon">，人情甚不美，重為風俗所移，幸亂樂禍，勇鬥而嗜殺，其勢不自相魚肉</span><span lang="EN-US" style="font-family: New MingLiu; color: maroon; background: lime">#7</span><span style="font-family: 新細明體; color: maroon">，未艾也。丘公往年召對龍庭，億兆之命懸于治國保民之一言</span><span lang="EN-US" style="font-family: New MingLiu; color: maroon; background: lime">#8</span><span style="font-family: 新細明體; color: maroon">，雖馮瀛之悟遼主不是過</span><span lang="EN-US" style="font-family: New MingLiu; color: maroon; background: lime">#9</span><span style="font-family: 新細明體; color: maroon">，天下之所以服其教者，特以此耳。今黃冠之人，十分天下之二，聲勢隆盛，鼓動海嶽，雖凶暴鷥悍，甚愚無聞知之徒，久與俱化，銜鋒茹毒，遲回顧盼，若有物掣之而不得逞。父不能詔其子，兄不能克其弟，禮義無以制其本，刑罰無以懲其末。所謂全真家者乃能救之蕩然大壞不收之後。殺心熾然如大火，聚力為撲滅之。嗚呼，豈非天耶。丁酉十二月有六日記</span><span lang="EN-US" style="font-family: New MingLiu; color: maroon; background: lime">#10</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">衛州砟城縣靈虛觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">翰林修撰郡人王悍撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　衛之砟縣，距城北塘，有觀日靈虛，蓋玄微真人大度師李公所建也。門人奉教，歲久彌篤，故殿堂像設廊麻齋室制不崇侈，略潰於成。初，砟之割於滑也，越金明昌問河改南道，因入於衛。貞祐南遷，迫為疆場</span><span lang="EN-US" style="font-family: New MingLiu; color: maroon; background: lime">#11</span><span style="font-family: 新細明體; color: maroon">，建帥府，統州治，宿重兵，繫浮梁，阪為京師北門。歲壬辰，金人撒守，天兵徇取之。明年，京城大饑，人相食，出逃死求鋪者</span><span lang="EN-US" style="font-family: New MingLiu; color: maroon; background: lime">#12</span><span style="font-family: 新細明體; color: maroon">，日不下千數。既抵河津，人利其財賄，率不時濟，俘死風雪中及已濟而陷沒者，一日問亦無慮百數。方草昧未判，獨全真教大行，所在翕然從風，雖彊梁跋扈</span><span lang="EN-US" style="color: maroon; background: lime">#13</span><span style="font-family: 新細明體; color: maroon">性於嗜殺之徒，率激福避禍，佩法號者</span><span lang="EN-US" style="color: maroon; background: lime">#14</span><span style="font-family: 新細明體; color: maroon">，皆是也。時無欲子李公已在衛，有日，目其事，愀然嘆曰：厄會乃爾，人發殺機復至於此耶。吾挈舟而來，本行化北遊</span><span lang="EN-US" style="color: maroon; background: lime">#15</span><span style="font-family: 新細明體; color: maroon">，玆焉不格，安往而施其道哉？遂稅駕河上，建此道場以為神道設教之本</span><span lang="EN-US" style="color: maroon; background: lime">#16</span><span style="font-family: 新細明體; color: maroon">。於是玄風一扇，比屋回心，貪殘狠戾，化而柔良，津人跋俗悔過受教於門者，肩相摩而踵相接矣。凶焰燎原，撲殺心於已熾，慈航登岸，夷天險為坦途。由是而觀，非好生至德浹於人心者，其能若是哉。師一日晨起，集大眾謂曰：吾學道有年，印於心者，一與虛而已。蓋生之所恃精與神也，神之所安虛與靜也。一則為營魄之主，虛則乃萬物之本</span><span lang="EN-US" style="color: maroon; background: lime">#17</span><span style="font-family: 新細明體; color: maroon">。故經云：天得一以清，地得一以寧，神得一以靈，致虛極，守靜篤，萬物並作，吾以觀其復。惟其虛則能靈，靈則自虛矣。且天地虛而發亭毓之妙，日月虛而盪照臨之光，山澤虛而蒸雲雷之變，人心</span><span lang="EN-US" style="color: maroon; background: lime">#18</span><span style="font-family: 新細明體; color: maroon">虛而為萬物之靈，致虛而要其極，不過鍊精守寂，滌情去慾而已。因題其額日靈虛。二三子敬奉吾教，且日君子盛德，容貌若愚，今業漿之家，十績其八九，吾不可久於此，明日遂行。自是風聲教習，洋溢於河朔矣。師諱志遠</span><span lang="EN-US" style="font-family: New MingLiu; color: maroon; background: lime">#19</span><span style="font-family: 新細明體; color: maroon">，秦原月山人。年餘三十，棄妻子入道，師浮山碧虛子，遂盡得真傳，深入性窟，故為大宗主推德主持玄教於終南祖庭者，蓋有年矣</span><span lang="EN-US" style="font-family: New MingLiu; color: maroon; background: lime">#20</span><span style="font-family: 新細明體; color: maroon">。生平以濟物為本，事具重陽宮碑，玆不復云。歲丙午，詔大醮燕京，師預焉。上既受釐，特加師玄微真人號，且膺寶冠霞被之寵，世以酒李先生行云。甲寅春復以醮事赴召堂下，真人以是年夏六月羽化於燕之長春宮。及西歸，門人啟柩，顏色如生。越冬十有一月，扶護至衛，弟子王志安等以紋絰成禮，一辰號凝慕，如喪考妣，醮祭三晝夜而去，禮也。啟行，有祥雲時晴自束北來，陰翳蓋如，抵西南河填而散</span><span lang="EN-US" style="font-family: New MingLiu; color: maroon; background: lime">#21</span><span style="font-family: 新細明體; color: maroon">。是夜朔風震屋，將濟即止，船安如陸。吁，亦異哉。中統五年春</span><span lang="EN-US" style="font-family: New MingLiu; color: maroon; background: lime">#22</span><span style="font-family: 新細明體; color: maroon">，志安等圖為不朽，用昭師德，遂以禮幣來謁曰：先師行業，杳乎難名。教之所及，師之所在也。然過化存神之妙，經度營建之始，無文以詔來者，責其誰歸？吾子方有志圖經，鄉扮盛事，幸為我樂道之，敢再拜以請。僕儒家者流，道不同不相為謀，獨嘉其尊師重教，窮源務本篤信有如此者，故即其說而為次第云。且全真為教，始以修真絕俗，遠引高蹈，滅景山林，如標枝野鹿，漠然不與世接。果哉末之難矣，終之混跡人問，蟬蛻泥滓，以兼善濟物為日用之方。豈以道真治身，以緒餘為國，以土直治天下乎。不然，天命之性，有物有則，彝倫一叔，終不得而弊之耶？如長春真人丘公，在先朝時皇帝清問，首以治國保民為本，其利亦云博哉。今觀玄微真人度師李公出處行己，若易地則皆然爾，於是乎書。且為門人作詩，追遠仙遊，以極奔逸絕塵之想。渺渺帝鄉，乘白雲而何在，依依玄鶴，抱黃石以空悲。其辭曰：</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		道之大原出於天，柱史首探玄中玄，後人依假土直傳，騰口取說書百千。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		祈禳服食金鼎鉛，樓居紫清致神仙，全真獨抉龜玉荃，徑以方寸為福田。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		七子大鑿疏河源，龍章鳳質炳後先，風聲波動束海填，真人躍出原月山。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		天稟至性虛靜專，一物不獲乃我愆，黃流洶洶翻鱷繽，貪噬不已垂饑涎。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		汴人脫死常膠船，葬之爾腹誠可冤。先生有道光日踱，手拂醉袖敗履穿。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		鯧牙笑拔鬚為編，濁浪蹴破為澄淵，遺黎北渡賴以全，功成不居世愈賢。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		超出物表冥鴻翻，千年喬木鬱紫煙，以靈揭宮含至言，頭頭具道道眼圓。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		伐柯睨柯開蒙顓，門人奉行周且旋，如入鄭圃居漆園，至今遺照無徽邊。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		皎焉靈臺霜月懸，黃鶴一去不復還，終南太華空巍然，金華元精萬古綠</span><span lang="EN-US" style="font-family: New MingLiu; color: maroon; background: lime">#23</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		吁嗟世盲誰與痊，山中瑤草空芋芋，何時真遊來羽軒，赤霄望入崑崙巔。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">我詩刻石不可諼，用作華表歸來篇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">鄧州重陽觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">鄭亭麻九疇撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　夫李以冬實，尼父書以為異，梨以秋花，景佺引以自咎，今榜觀以重陽，李梨之類乎？非也。蓋物當落而再華者，異乎天者也，人已漓而再樸者，同乎天者也。同乎天者為天道，異乎天者為人道。夫天以氣論，人以神論，神得之於天，神猶氣也。天本陽，肅物則為陰矣，人本陽，接物則為陰矣。天雖暫陰，俄反乎陽，故天能常天，人一逐陰，而陽終不復，故人不能常神。且夫霜之落木曾幾旦晝，而陽氣生於黃泉，與夫人之大樸已散而放逛自若者，豈不大異。人能再樸，如大凝而霆，大昧而墩，是則榜觀以重陽者，其有以警夫柱下之門者乎。柱下以樸為陽，故其言日復歸於樸，後世方士之談不與柱下合，舍道而修術，故以樸為陽之說遂泯。人之生也，樸九而漓一則孩，漓九而樸一則殆，柱下之學，其嬰兒之未孩乎。樸非愚也，樸猶素也，未敗於五色，樸猶淡也，未爽於五味，此沖陽之陽也，苟舍是而求陽，擊鼓而求亡子者也。求陽以樸，終南王重陽豈其人耶。予不知其何如人，見其門弟子曰：王重陽諱詁，字知明，重陽其號也，有文武藝，當廢齊阜昌問，脫落功名，日酣於酒。歲四十有八，遇二異人，得證玄理，彌復跌岩，束邁瀕海，從遊者眾，既而蛻于汴梁。今鄧之鎮防營偏校王立，登之蓬萊人，幼嘗受誨於其徒，自執干戈以衛邊藩，蓋數十年。今老矣，思昔玄言，樂於恬退，家之南有柱下古祠，剪荊築垣，乃建斯觀，以重陽之門人王道賢、韓鍊真、劉志剛住持之。蒙國朝恩例，得請其額，仍其師</span><span lang="EN-US" style="font-family:&quot;New MingLiu&quot;;color:maroon">‘</span><span style="font-family: 新細明體; color: maroon">之號以榜之。其橡臂像器，蔬畦佃具工役之費，凡二萬繈，皆王立為之。一日，託其同門于志慧、昊通溫持予故人王萬山書，求子文諸石。既不能拒，乃取柱下以樸為陽之意以警之，且為之銘曰：</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		樸為氣母基無形，無形之中陽所冥，自從六鑿鑿竅成，遂使晦魄蝕陽晶。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		何曾一刻收心兵，蕉顛鹿倒醒未醒，玄珠不覺沉滄瞑，誰能卻作抱中嬰。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		力挽蒼龍還太清，粵有畸人黜聰明，獨騎元氣朝神京，絳霄下瞰演與星。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		豈有微室干宮庭，陽之重兮大樸盈，後嗣作觀師其名，嗟我有言空籟嗚，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">無言之言乃真銘。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">燕京創建玉清觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">雲夢趙復撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　一介之士，苟存心於愛物，則於人必有所濟。古之君子，抱負道德，不幸而不得有為於時，猶當行之一邑一鄉，以盡己之職分。逮其必不得已，則以活人為己任。昔陸宣公以仁義之學輔德宗，晚貶忠州，闢甕牖，終日端坐其中，書本草，製藥物，以惠州聞之有疢疾者。故參政范文正公嘗言，達願為帝王師，窮願為良醫。仁者以經濟民物為心，蓋未嘗必天下以不遇而遂忘之也。燕有隱君子姓馬氏，名天麟，字君瑞，志希其法名也，世居上谷之德興，自其父祖以上皆以醫學起家，而潛德不耀。金國大定、明昌中，經理北邊，桓州開大元師府，公之父以醫從行。公時年幾冠，由曉女真言擢帥府譯史，歷仕諸師，皆以幹濟稱。積十餘年，秩滿罷歸。貞祐甲戌，杖策渡河，校功幕府，有司竅按舊蹟，補亳州衛真縣酒稅監，滿即投檄不仕，居許汴間。與里人沖虛大師李公有舊，常往來京城之丹陽觀，且日與名士大夫遊。正大壬辰，國破，公自許昌挺身北渡抵燕，遂納拜於洞真于真人為受業師。公既與世不偶，乃北瑜居庸，涉武川，乞食昌州境中。見營幕錯居，感疾者眾，類乏醫療，公慨念疇昔，即發其所祕三折肱之藝，煮散餌之，病者四起。會那演相公避暑嶺外，嬰酒積癥，病外帳中，命公視之，一劑立愈。听然握手，相得如平生懼，因聯騎南下，禮清和老師，得印號清夷子。公既歸燕。直相府之東，通衢之北，百步而近曰甘泉坊，有東嶽行祠，居人奉事惟謹。及公至，虛席請居之，因並施焉。既又斥地得數畝，蘿草欐蘆，延裹如度，售材陶璧，創建為玉清觀，棲泊道流，綰穀諸方。蓋燕距昌千有余里，公夏時而往，比秋而還，歲卒為常。其所遊者，皆名王貴人，凡醫衛所燼悉歸常住，一物不留私囊中。那演暨其弟三相公素服公廉靜寡欲，咸加禮重，常似助其所不給。及南庵庵主李公志玄者，復相與經營，宣力甚多。已署正殿四楹，將立元始像，齋堂寢室可食可居，庖福蔬井可濯可溉，高明爽愷，魚貫順序，焚香燕處。希夷無為以祖述黃老，而憲章莊列，公之志願能事畢矣。公雅與太一知官李公志通及丹陽大師劉公志安道同德合，為方外釆真之遊。一日，無故而疾作。嘗謂二公曰：余年逾從心大期斯迫，與公等交遊三十年，蹤跡半天下，區區營巢一枝者，將為度師真人諸上足傳道之地耳。門人法屬，未有界付，玉清後事，欲勒諸堅泯以垂不朽，幸卒勉之。既稽諸宿論，會謂宜允。公性資慷慨豁落無隱，恭謹博愛，輕財好施。自從事冠裳，律己嚴甚，恪守師訓，剖形待物。昌州當駟騎孔道，每歲掌教真常真人北觀天庭，公必先事經理，纖悉備具罔有闕遺。則公之用力於斯道，可謂塵矣，故備衛其平生始末而系之以銘。其辭曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　太虛無形，玉清無色，道斯強名，化寧有極。恭皇於穆，象帝之先，暈飛輸奐，棟宇森然。黝璧山升，梓材魚貫，為國表儀，視民容觀。翼翼相府，維護維呵，銑銑有倡，宣力孔多。得一以盈，緒於土直，修之乃真，以福天下。污隆既異，懷卷無方，經生起死，折肱之良。我闢玄宮，以閱眾甫，博大宗師，神明為伍。西山之東，東山之西，勒此銘詩，為天下谿。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">德興府秋陽觀碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">澶淵張本撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　大朝庚辰歲，長春真人丘公外雲海上，以真風玄行聞於輦轂。天子賜近臣金虎符，資手詔來聘，仍命使朝所歷聽便宜行事。太守郊迎，縣令前驅，駟馳數萬里，以甲騎五百擁衛其行。既蒙入見，扈從日久，從容賜還，衛送之制，一如初命。將抵燕山，駐車於德興，且寬跋涉之役也。懷來之野，積歲連兵，遺骨暴露，大翮山之羽士韓志久斂而痙之，方修黃錄之杞，再拜懇公來尸其事。靈應之徵，青鸞尋儀，山市為見。既竟，杖登乎大翮之陽，覽山川之勝，南望晉山，下瞰沃壤，極目砥平，仰見居庸，亂峰仞聳，蒸嵐鬱黛，如雲耕千乘，旌影磨空，將會蓬瀛。而東背視大翮一帶諸山，煙霏林頷，蒼翠問錯，如張百幅錦屏於葛稚川之居。左右兩峰，蔥翠峭出，如碧幢對侍，肅肅然聽有所止作。山半一泉，估曲而下如玉龍收雨，蜿蜿蜓蜓，而自容與也。公乃停覽倚杖而嘆曰：巖壑之僻如此，林泉之佳如彼，市朝騰沸而莫能干，輸蹄旁午而不相及，此非洞天之杳杳乎。時暑方收，秋露甫降，千英舍實，萬葉翻光，炎曦再麗於西成之隙，此非秋陽之杲杲乎。吾將以仙居構此山，以秋陽名此居。來汝志久，其為我成之。羽士既諾而退曰：秋陽之見於書者，曾子嘗言之矣，蘇子亦賦之矣。吾師復以此名吾觀者，豈非其意欲令我輩內行肅肅如秋之清，外貌融融如陽之和，二理相涵，庶乎道家者流之能事畢矣。羽士既服厥命，以虛接物，以嚴律己，披榛伐木，陶臂購工，親歷艱險，雖頃刻之問不敢優游臉沾於席，既盈十霜，起三清正殿、七真殿、兩麻束西方丈、中外二門，單飛煥然，至於賓館、雲庵、泉廚蔬圃，凡所區處，莫不適宜。玄鶴朝來，白雲夜集，楝宇幽敞，花木秀陰，小有洞中之一天也。居徒嘗至七百餘指，歲種白糧，奉御膳一車入貢以為常。觀其規模創制，章章悉備，羽士志尚，亦可見於玆矣。以幣走燕京謁文於僕曰：惟先師之志，惟小子罔克自度以承之，數載於此，若履春冰，若奉槃水，惴惴然惟恐荒墜厥命。今其克保厥終，惟師之精爽在天，無遺其羞。先生蓋嘗侍翰林，必世之善為辭令者，所言足以傳世，幸賜之文，以庇我後人，圖惟玆不朽也。僕亦佳羽士出自燕山韓氏，韓實聞族，能遽釋於膠，以履百艱，成其師之志，亦可尚也。系之以辭曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">蓬壺匪遙，或寓於塵，有發其潛，須偶至人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">大翮之墟，萬山鱗鱗，朝抱清泉，夜宿白雲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">云何代邈，寂爾無聞，豈彼開泰，亦有其辰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">誰知秋陽，宜俟長春，一入品題，倍出精神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">煙嵐改色，花木生薰，殿宇崛起，丈應區分。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">居能倡玄，靜可安仁，尺材心計，塊石手親。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">非彼羽衣，自樂百勤，師所志之，亦我其伸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">惟久則弊，匪增莫新，尚告將來，視此刻文。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">創建真常觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">翰林學士嘉議大夫知制誥兼修國史王磐撰<span lang="EN-US"><br>
		</span></span><span style="font-family: 新細明體; color: maroon">
		　　真常觀，長春宮之別院也，真常李公所創，因以名之。初，宮之西正與朝元閣相直，可一里所，有廢地一區，荊棘瓦礫翳蔽封塞。蓋兵火之餘，戶口稀少，居人惡其荒僻無鄰，莫肯居焉。一日，真常杖屨偶過其處，披刑棘躡瓦礫，登北阜之上，周覽四顧，徘徊久之，謂從者曰：此可居也。吾他日得謝事，將憩老於玆焉。暇日稍稍芟除刑棘，輦去瓦礫，發地而土壤膏腴，鑿井而水泉甘冽，遂茸治蔬圃，種藝雜木，版築斧斤之工，未嘗施設，而道宮琳宇，幽棲高隱之氣象，已班斑於目中矣。及真常棄世，誠明張真人嗣掌玄教，繼真常遺意，構三清殿、九真堂、齋堂廚舍、祈真之壇、靈官之祠，又構環堵靜位十餘所，以居宮中年德尊高，不任事役，喜修習靜功者。誠明棄世後數年，提點冉志誠、文侍李志恆等一日會坐堂上，顧瞻楝宇之高爽，歷覽園圃之清幽，相與言曰：剪荊棘，除瓦礫，取眾人之所棄以開勝境者，真常李公之高識也。鳩工役，尼林用，繼先師之遺意以集盛綠者，誠明張公之仁心也。吾儕託先師之餘陰，無所營為而坐享成功，不可使二賢師之善事泯滅無聞也。當伐石為記，以傳不朽。遂以立觀事跡來求文，余曰：論事而觀其跡，不若遺跡而求其理，理得而事不隱矣。夫道宮之有別院，非以增添楝宇也，非以崇飾壯麗也，非以豐阜財產也，非以資助遊觀也，賢者懷高世之情，抗遺俗之志，道尊而物附，德盛而人歸，蓋欲高舉遠引而不可得遂焉。故即此近便之地，閑曠之墟，以暫寄其山林棲遁之情耳。南華有言，聖人鶉居而轂食。夫鶉居者居無定處也，轂食者食不自營也。今也掌玄教者，蓋與古人不相伴矣。居京師住持皇家香火焚修，宮觀徒眾千百，崇塘華棟，連亙街衢。京師居人數十萬戶，齋醮祈禳之事，日來而無窮。通顯士大夫洎豪家富室，慶弔問遺，往來之禮，水流而不盡，而又天下州郡黃冠羽士之流，歲時參請堂下者，踵相接而未嘗絕也。小闕其禮則疵釁生，一不副其所望，則怨獄作，道宮雖名為閑靜清高之地，而實與一繁劇大官府無異焉。故長春之有別院，所以為避喧撥冗之地也歟？清心時來，憩止退堂，則永遂休閑，此別院之所可、貴可尚而不可無也。老氏有云，君子終日行不離輜重，雖有榮觀，燕處超然。故別院者，君子所以駐輜重而存燕處者歟，若夫計地產之肥橈，校楝宇之多寡，如豪家大族增置財產，以厚自封殖而務致富強，則非賢者之用心矣。予故表而出之。至元乙亥歲秋七月十五日記。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">大金陝州修靈虛觀記</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">女几野人辛願撰<span lang="EN-US"><br>
		</span></span><span style="font-family: 新細明體; color: maroon">
		　　興定紀號之三撰，歲在己卯孟夏四月，陝州靈虛觀道士辛姓而希聲其名者，因寧海羽客于君，揭其地圖及其建置行事之始終，以來謁文於予曰：希聲世籍河束，為平陽人，自幼出家去鄉里遠遊，參九鼎鐵查山雲光洞體玄大師玉陽真人為道士，頗窺至道之要。大師諱處一，姓王氏，牟平人，受道於祖師重陽真人，為全真高弟，與丘、劉、譚、馬、孫、郝諸大仙伯比肩知名。自世宗皇帝暨章宗、束海三朝，仍皆蒙禮遇，錫號賜服，為吾門光華。年七十六，厭世蛻形于束牟，蓋三年於此矣。平生唱道愒頌文字頗多，已盡播四方好事之口，獨所著五言長韻《金丹詩訣》一章，希聲私藏甚久，人無知者。今希聲年且老，託跡于陝，乃與二三同志創玆一居，奉為十方同門往來遊憩膳宿之所。載惟先師玄妙之文，不可終祕不傳，謹已刻石，與天下後世修真之士共之。然不得妙於文辭者記其本末，則一切曖昧猶不傳也。竊聞吾子好為古文，多從方外遊，敢敬以請。予嘉其誠篤不可辭，且必不得兔，乃不辭而為之。謹按道家源於黃帝、老聰，至列禦、莊周氏廓而大之，乃與孔子之道並立，為教於天下而不廢。蓋其一死生、齋物我、會群有於至虛，而取其獨為最妙者，而其枇糠之餘，猶降而為天地神明內聖外王之業。自司馬子長、劉向、葛洪之徒，號稱閎博，皆論著其美，而不敢以小。而世之昧者往往泥于糟粕，以為聰之書滅絕仁義禮樂不可以訓，馴至晉梁君子清談亂國，因以異端非聖詆之，過矣。竊嘗論之，今所謂全真氏，雖為近出，大能備該黃帝老聘之蘊，然則涉世制行，殊有可喜者。其遜讓似儒，其勤苦似墨，其慈愛似佛，至於塊守質朴，澹無營為，則又類夫修混沌者。異於畔岸以為高，點滑以為通，詭誕以為了，驚聾眩瞽，盜取聲利，抗顏自得，而不知愧恥者遠甚。問有去此而即彼者，皆自其人之無良，非道之有不善也。然則希聲圖創建立以待學者，其意蓋亦出於如此，故予有取於是，而樂為稱道，庶將來聞其風，遵其途，以遊黃帝、老聰之闖閩者，知夫聖人道之大全，固有所在，不可滯乎一曲而已。其觀之基址，以畝計之者五，而以置其地，以承安之壬申，聖堂、廚所、雲寮皆備具於三室，而廣其制度，不侈不陋。是時兵餓方相仍，故其措置大略如此。其最竭力同事以興是役者武道堅，希聲同郡，而年甚先，今老死已久。其費錢買額贊成之者李拯，成平人，世為宦族，清修好道，今方以材選為令於杞。于君名道顯、淡守中，皆與希聲同為門人云。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">甘水仙源錄卷之九竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１『在縣北』，《遺山集》卷三十五作『在縣北馬坊』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃２『長春丘公』，《遺山集》卷三十五作『丘尊師』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃３『丘公命其高弟劉志敏來居』，《遺山集》卷三十五作『貞祐丙子丘公令其高弟劉志敏來居』。<span lang="EN-US"><br>
		</span>＃４『余自大梁羈綰聊城』，《遺山集》卷三十五作『歲甲午，余自大梁羈館聊城』。<span lang="EN-US"><br>
		</span>＃５『蓋自神州陸沉之禍之後』之後，《遺山集》卷三十五有『生聚已久而未復其半，蚩蚩之與居，泯泯之與往』。<span lang="EN-US"><br>
		</span>＃６『適當斯時』後，《遺山集》卷三十五有『符堅石朝大業廣明五季之亂不如是之極也』一句。<span lang="EN-US"><br>
		</span>＃７『其勢不自相魚肉一後，《遺山集》有<span lang="EN-US">r</span>舉六合而墟之』一句。<span lang="EN-US"><br>
		</span>＃８『治國保民』，《遺山集》作『好生惡殺一。<span lang="EN-US"><br>
		</span>＃９『雖馮濠之悟遼主不是過』，《遺山集》作『誠有之，雖馮瀛之悟遼主不是過』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１０『丁酉十二月有六日記』，《遺山集》作『六月十六日記』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１１『貞祐南遷迫為疆場』，《秋澗集》卷五十．三作『貞祐初金架南遷竟河為界』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１２『求鋪者』，《秋澗集》作『北波』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１３『彊梁跋扈」，《秋澗集》作『虎苛狼戾』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１４『徹福避禍，佩法號者』，《秋澗集》作『受法號名會首者』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">＃１５『本行化北游』，《秋澗集》作『正為此爾弋』<span lang="EN-US"><br>
		</span>＃１６『建此道場以為神道設教之本』，《秋澗集》作『起觀距城之北塘日將以此道場為設教張本一。<span lang="EN-US"><br>
		</span>＃１７『蓋生之所恃精與神也……虛則乃萬物之本』，《秋澗集》無此句。<span lang="EN-US"><br>
		</span>＃１８『人心』，《秋澗集》作『谷神』。<span lang="EN-US"><br>
		</span>＃１９喲師諱志遠』，《秋澗集》作『師諱仲美』。<span lang="EN-US"><br>
		</span>＃２０『蓋有年矣』，《秋澗集》作『逾三紀焉』。<span lang="EN-US"><br>
		</span>＃２１叫哀號凝慕……抵西南河塽而散』，《秋澗集》無此句。<span lang="EN-US"><br>
		</span>＃２２『中統五年春』，《秋澗集》作『後十有二年』。<span lang="EN-US"><br>
		</span>＃２３『終南太華空巍然，金華元精萬古緣』，《秋澗集》無此兩句。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>