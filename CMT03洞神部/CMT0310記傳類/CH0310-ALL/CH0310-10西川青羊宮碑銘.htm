<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部記傳類</font></span><font size="3" color="#008080">(CH0310)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		西川青羊宮碑銘</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">經名：西川青羊宮磚銘。唐樂朋龜撰。一卷。底本出處：《正統道藏》洞神部記傳類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 24.0pt; font-family: 新細明體; color: maroon">
		西川青羊宮碑銘</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:標楷體;
color:maroon">翰林學聚首中大夫守尚書兵部侍郎知制誥上柱圖賜紫金魚袋樂朋龜撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　原夫八十一天，比太上之半壽，六百萬歲，當元始之初年。道渺邈以難窮，體希夷而莫究，在無象無形之內，居太初太易之前。龍漢之劫再成，鳳紀之文未立，藏萌芽於浩素，隱根榦於厲洪。二神聶負以俱來，鑿開造化，三氣氤氳而互進，樸散胚渾。玄黃流而未凝，清濁分而乍結。日月星辰之內，化出靈宮，川原山嶽之中，變成洞府。則知道為萬氣之祖，德為百物之宗，以二儀兩曜為子孫，以五行四象為枝葉。當其洪肇先啟，紫極後成，仰其高而彌高，考其上而無上，八公皓首，當時之未有乾坤，九老白眉，厥後而初生天地。探甚真之理。臻大道之元，列仙之境界延洪，上士之齒齡逾遠。以六千春為兩月，尚歎浮生，以七萬歲為二年，仍嗟短景。智者見之謂之智，仁者見之謂之仁。和光而眾曜皆暫，挫銳而鑽錐盡碎，玄珠匪頫，真璞無瑕。學而知之者為中，生而知之者為上。三君五老，睹兆人如醞鸚，七聖九皇，視百姓為芻狗。煦千古而冰釋－．成眾善而泉流。至明若蒙，蒙問而萬事俱照，大巧若拙，拙中而萬物皆成。為於不為，而於無用，黜口爽於五味，杜耳聰於八音，忘象忘言，易脫一時之屨，關無鍵，難開眾妙之門。九萬靈仙，集於一毛之孔，三千儒衛，荒蕪於獨角之端。故知道儒二門，經綸一揆，立清淨為理，體虛無為師。以上天為大車之輸，以列宿為大車之輻，駕之以乾馬之馬，輓之以坤牛之牛，般運無為之功，覆載自然之道。光而不耀，養正於蒙昧之中，簡而能廉，修真於仄陋之內，不可得而疏矣，離之而匪遙，不可得而親焉，用之而逾遠。不退而讓，不進而求，被褐懷玉之人，美之又美，罔象求珠之士，斯焉取斯。移世界而入壺中，吞維摩方丈之室，縮地形而藏術內掩悉達王舍之城。有道之根，修作立天之址，無名之樸，標為鎮化之元。三千威儀，恭謹於文風之教，五百戒行，肅清於釋氏之門。張天為弓，調之以陰陽寒暑，直道如矢，激之以春夏秋冬。一夫用之而無餘，兆人用之而不竭。日窟月窟，隱身而曾作穴居，南瞑北瞑，遁邊而聊遊水府。桃源蓬島，從古有而今存，槐市杳壇，見朝榮而暮。仙圖祕密，五千載而三傳，聖道靈，百萬年而一代。容易而學之者，似紐石以為繩，侮慢而求之者，如鑽冰而待火。絕巧棄利，顯微闡幽，坎離震兌之宮，官內而咸居羽客，束西南北之斗，斗中而皆住真仙。身駕德車，輪轉於混茫之外，手持壽柄，指揮於開闢之前。寂爾無營，澹然自得，化其不化，則萬化而皆成，生其不生，則群生而盡</span><span style="font-family:新細明體;color:maroon">遂。虛懷待物，曠意承時，藏泰山於秋毫之中，秋毫仍大，納崑崙於黍米之內，黍米仍寬。大象無形，五岳空空而如也，大信不約，四時默默而行焉。真宗之教，皆成，不宰之功益著。太上金闕玄元天皇大帝，則我巨唐之高祖。按《國語》日自周平王七載洎于泰，至開元聖文神武皇帝，即三十六代之聖孫。赫赫日苗，布蔭於普天之下，明明國葉，垂芳於率土之濱。當其幽原既開，九氣陶蒸而未已，玄化大闡，六虛流轉而勿休。設不二之教門，稽真一之宗本。浩風吹海，三迴之重作飛塵、劫火銷山，五度之卻為平地。先逍遙於青運，青運既周，後出沒於赤明，赤明復畢。九十九萬億歲，貯在彈丸，五千五百重天，藏於卵殼。殷高宗御極之際，周文王演易之初，神光流入於瓊胎，瑞彩結成其金骨。不坼不副，誕彌於八十餘齡，降瑞降祥，過期於二萬餘晝。足蹈不滅之理，手握長生之文，包乾裹坤，把日捉月，額列參午，頂－荷圓穹，耳開三門，鼻立雙柱，白血紫腦，蒼肝青脾，項引三十五光，齒含四十八貝，七色青蓮而隨步，千年白鹿以呈休。桑田變而雙檜不凋，江河枯而九<span lang="EN-US">·</span>井不竭。苦縣瀨鄉之里，靈跡長存，陳國渦泉之濱，神蹤不泯。七百弟子，指扶桑為故林，九五帝君，開日宮為舊館。詳其元始，稽彼厥初，俯窺瞑津之前，下視渾淪之後。隨機設教，作九古之楷模，應變無方，為百王之軌範。若乃歲起攝提，肇開氣象，一十三聖之踐祚，萬八千年之應圖。我太上玄元聖祖，應運降跡，與天皇為師，上清下濁之初開，相離未遠，六合八絃之乍坼，相去未遙。正方圓上下之形，定洪荒樸略之狀，川新融而水仍晦，山始結而石未堅。種天上之白榆，初生歷歷，植月中之青桂，乍出依依。配四海於四神，付五行於五帝。是時乾象猶低，坤形仍薄，立極定位，敷化建功。我太上聖祖，屑跡下降，與地皇為師，分配剛柔，制定寒暑，地增博厚，天益高明。聖力難窮，神功靡測，萬木甲坼，萬草勾萌，羽族毛群，區別於兌離之位，介蟲鱗類，支分於坎震之宮，四俱之水皆空，未生魚鼇，五嶽之形俱靜，未吐雲霞。已逾清海之年，又離清海之歲，二聖既理，四表生光。我太上聖祖博施<span lang="EN-US">·</span>濟眾，與人皇為師，三百六十之川，初分血脈，萬一千五百之策，乍配偶奇，三壬三乙之神，離胎於水木，六丙六辛之將，出孕於火風。一百五十六代，四萬五千餘年，始稱通玄天師，再號金闕帝君。三名盤古先生。洎乎庖羲氏之王天下也，我太上聖祖以道弘濟，降跡為師，仰觀圓蓋之文，俯察方輿之理，教之以畫八卦，指之以分三才，助之以造書契之文，製之以代結繩之政，典墳自我而出，經籍自我而生。以畋以漁，蓋取明離之象，一索再索，用乎出震之功。鳳凰呈瑞於帝庭，龍馬負圖於河洛，享國一萬八千歲矣。洎乎連山氏之王天下也，我太上聖祖救時屈己，下為帝師，付之以五運，分之以四時，助之以正萬機，明之以辨百穀，變飲血茹毛之化，移簣檸土鼓之音，毀穴焚巢，上楝下宇，範金合土，墦黍擘豚，製未</span><span style="font-family: 新細明體; color: maroon">耜以濟兆人，作陶冷以利萬物，天雨粟以呈瑞，地芸稼而彰稔，農食嘉穀，山出器車。洎乎有熊氏之王天下也，我太上聖祖隱身於崆峒之中，放心於杳冥之外。帝乃親降輦轄，禮展師資，能樞衣以趨隅，遂屈膝而問道。當是時也，榆岡凌虐，蚩尤作亂，化魚鼇為兵士以助王師，變雲霞為神祇潛扶軍陣，能彌兵於涿鹿，致偃戈於阪泉，束遊青丘之鄉，北到洪隄之景，受丹經於王屋，登蒼冥於鼎湖，屈軼既生，莫莢復出，若非大道，孰可致斯？洎乎金天氏之王天下也，承姬水之源，襲熊山之錄，告天類帝，鑽緒守文。我太上聖祖乘九龍之輦，降以為師、號太極先生，說莊敬之典，教之以順時迎氣，昭配神明，裡于六宗，秩於群望，乾乾翼翼，得禮之宜。羽族呈休，命之以烏官為理，分布九鳥，以統百司，景合璧以表靈，鳳銜圖而示既，悉由至道，彰此帝謨。逮至高陽氏之王天下也，我太上聖祖教之以解紛塞兌，治國安民，滌蕩九黎，陸明八凱，有龍野紫髯之兇醜，有蛇身赤髮之渠魁，力拔不周，首觸山碎，天侃西北，致日月之西行，地亞束南，使江海而東注。追呼六甲，役御百靈，訓之以微言之經，教之以大順之道。乘玄虹之迅駕，或適幽陵，御素璃以遐遊，或臻蟠木。觀吾仙棣，萬年而一度開花，睹我靈瓜，四劫而一迴結實。及乎高辛氏之王天下也，我太上聖祖敷道布化，濟代為師，譚黃庭之妙言，隱日遁月，稱錄圖之嘉號，返邑移城。制九州之名，作六英之樂，封勾芒以佐蒼帝，勁募收以翼白方，封岱嶽而印金泥，昭一寰區而開玉鏡，飲大活之井，遊不夜之鄉，墦青鸞之膏，充下仙之次撰，擘黃麒之脯，為上客之珍羞。逮至陶唐氏之王天下也，我太上聖祖暫垂至理，下降為師，講玄德之經道，以匡於玄化，應丹陵之瑞名，冀列於丹丘，和煦清風，不作嗚條之響，雍熙黃髮，時聞擊壤之聲。庖廚之肉脯自生，載餚失味，山谷之醴泉潛湧，麴蘗無功。達四聰以闢四門，立五事而敷五教，披鹿裘以食蠣饑，端拱於土階，掛鶴氅而飲流霞，凝思於瑤圃。有虞氏之王天下也，我太上聖祖譚無為之理，講離合之經，三苗克俊，四罪咸服，百揆時序，五典慎徽。懷明神之珠，賜昭華之玉。眉與髮等，表踐祚之嘉祥，壽與天齊，彰延齡之景福。甄一十六相，用二十五臣，致百辟以協和，如魚在水，感兆人之歸奏，如蟻慕擅。化靈氣為天書，何勞筆力，結卿雲為寶殿，不假人工。夏后氏之王天下也，我太上聖祖克匡王道，爰作帝師，譚德戒之經，行為國之法。櫛沐風雨，刊搓山林，成九年理水之功，為四載勤王之業。卑宮陋室，盡力於溝洫之時，襤服縷衣，飾身於．襯冕之禮，導馬頰而奔流竹箭，鑿龍門而迅激桃花。救兆庶而皆免為魚，濟陸土而永非成海，胸羅玉斗，掛天文之在躬，手展瑤圖，懸國命之由己。故知大道者，三教之冠冕，上德者，百聖之宗元。成湯氏之王天下也，我太上聖祖權離左極，下為王師，說長生之經、體自然之道，去三面之網，開一目之羅，獸遠逝而莫縈，禽高翔而不買。引萬方而罪己，數六事以責躬，話之以八素七真，講之以六虛十訣，千歲桃花之蜜，味掩朱漿，九垓藍葉之蔬，滋霑紅露。乘三光而電轉，駕六氣以煙騰，窺海漬如涓涔，視嵩衡如繭栗。餐風飲露，跨空攝虛，以十洲為少遊之宮，以六極為暫別之館。驅偶中士，役試下仙，素髮一莖，懸起萬斤之石，綠筠數尺，變成百丈之龍。得之者七祖超昇，失之者一身迷俟。必在堅修慎習，棄苦忘辛，可以陶冷二儀，涎壇九土。青羊肆者，按本紀則太上玄元大帝第二降生之所。自殷道否閉，周德凌夷，陸海沸騰，百川振動，山嗚谷吼，雨嘯風號，歷藏史以同塵，棄柱史而隱跡。束離魏闕，西度函關，乘青牛宛轉之車，駕白鳳逍遙之輩，徐甲執御，從仙帝以爰來，尹喜占風，知道君之必至。暫別而三千甲子曾作赤童，相逢而八百年齡永依黃老。潛傳妙訣，暗付微言，重為千日之期，再結一時之會。暫朝元始，卻上天中之天，永奉宗師，重歸象外之象，開寒靈之丹殿，登眾寶之瓊臺，坐紫金之林，托碧琳之機。太清仙伯，仗星光錦文之旗，大極仙公，執月華命神之節，皆拜首稽首，以心觀心。於是劫青帝之青童，化羊於蜀國，乘紫雲於紫府，降瑞於王官。將停不嘎之聲，須及來斯之乳，俄聞喜至，頓止嬰啼，爰從赤子之身，卻變白頭之士，頃刻而身餘十尺，須臾而面放五光，頭建七曜玲瓏之冠，肩垂九色離羅之被，衛士逾億，從仙成群，感十方之眾真，褊滿寥廓，應八表之瑞氣，充塞虛空，香散九微之煙，花飛六出之雪。將離蜀土，欲化胡風，遠適流沙，長移獷俗，及身毒廚賓之國，教煩陀阿柱之王，恣剛強愎戾之心，起烹焚鏨刺之意，巨錡燃湯以沸地，我則入之如凍泉，積薪烈火以連天，我則坐之如鉗霧，挾白挺者觀如蓬草，持赤刃者視若鉛刀，四天之兵眾俱來，聲喧霆霹，萬里之神祇共護，力轉山河，八十種之壎戎，皆歸清化，二千國之獷捍，永革昏風。俗既變矣，道既成矣，分身作佛，濟如來千劫之功，降跡為師，救王者萬機之務。至若銅渾測運，玉曆推禎，天七五而一三及九乃滿，地八六而二四到十乃盈，變通陽九之災，窮研百六之數，雖玄羲軒昊之代，無以免斯，高辛唐虞之朝，不能避此。粵以廣明元祀，歲在上章，月當大蛤，巨猾開譽於天邑，渠魁淑擾於國步，兵纏九野，群臣咸議於省方，蛇起陸風，四嶽齊迎於巡狩，長鯨呀口，聞飲澧吐鎬之聲，封豕橫牙，衝列刃鑽錐之隊，牛虻未搏，食吾黎庶之膏，象蟻未除，穴我樓臺之地，塵蒙華蓋，盜梗天衢。九龍齊駕於雲輿，玉輪西轉，萬乘同迥於坤軸，金闕南開，涉水則波神捧舟，登陸則地祇扈蹕，太玄城內，化出行宮，濯錦江邊，權安正殿，執玉帛者數盈萬國，列鴛鷺者位滿千官，鵝林之群來朝，鼇山解纜，鶴拓之城入貢，象駕來王。當戎夷率服之辰，成文軌混同之日，苗人未格，方資益贊之謀，扈氏延誅，正賴胤師之力，熊韜豹韜之將，俯立軍功，龍角羊角之山，可追聖瑞。二十八化，猶乘白鹿而來，一百六災，必跨蒼此而救。港扶宗社，幽贊子孫，赤光照灼於庭臺，太平顯兆，紫氣晶熒於梅篠，元吉尤彰。稽彼變通，明玆感應，尋其靈跡，果獲實飯，上有古篆文日：太上平，中和災。於是驗其六字，表此百祥，擊之即聲類鳴嘐，觀之則狀如弘璧，歷周、秦、漢、魏之代，玉篆仍新，經晉、宋、梁、隋之朝，銀鉤不故，藏諸輥匱，祕甚緘滕，克盛皇猷，顯標青史。歲代綿邈，疆井變移，舊址苔封，古壇蕪役，仙鄉故里，半落俗家，真境餘風，惟殘瓦礫。枯松夜月，移聞玄鶴之聲，暮草秋煙，空聽莎鸚之響。當時雲洞，多隱狐狸，昔日芝田，盡生禾黍。遐追靈跡，顯驗休禎。皇帝特下明詔，創造靈宮，恩賜內外，行庫錢二百萬爰徵班匠，乃速厥功。於是木神送材，九層崇構，地祇獻土，百堵俱興，水伯進泉以為池，山靈走石而作礎。巍峨雲閣，乍似化成，岌〝</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		素霞堂，初疑涌出。簷張羽翼，棟壓虹蛻，粉壁霜凝，丹楹火亙，窗籠倒景、戶闢長霄，塑像新成，儀形乍降，神情欲語，似講五，千之文，意貌將行，遠化十方之士，金爐芬馥，寶傘回旋，乍睹出檻之羊，猶疑跪乳，初觀如練之馬，尚慮嘶風。庭剪蓬茅，重生瑤草，園除萱模，再吐瓊花。岡阜崔鬼，樓臺顯敞，齊束淇圓嬌之殿，抗西極化人之宮。牽劍閣之靈威，盡歸行在，簇峨媚之秀氣，半入都城。煙枯碧壇，風引清磬，故得五老下降，四真俱來，畫地而成其江湖，撮土而作其山嶽，坐致風雨，可以倒洛傾河，立起雲煙，可以反晝作夜，化草木以成軍旅，變士馬以成叢林，如斯出師，豈惟百勝，如斯伐叛，何啻七擒。是以天災流行，盡彼盈虛之理，曆數倚伏，稟其否泰之宜。左慈呼召于神兵，鞭笞群盜，許遜指揮于力士，剪蕩狂妖。所以陰倫兆人，彌綸萬聖，郊瞞丹水，屢陳誠告之功，牧野昆腸，累獻遺俘之捷，戈甲耀乎八水，營壘塞乎四郊，陣勢雲橫，軍聲雷動，血灑空而驟雨赤，沙脹野而飄雲黃。困獸摧牙，長蛇畏尾，郊鄭人之霄潰，觀楚幕以盡空，德均而義士致身，氣直而王師難老，度日而長嗚金鼓，曾不告勞，終年而不解鐵衣，未嘗言苦。既而鳳城光復，龍德昭明，枉矢當弦，穿月之功奚用，長竿在手，撞天之勢何為。遂至修統脫泉，狂兕入匣，師道運末，斷領於赤心之徒，祿山數窮，劈腹於蒼頭之輩。況逆巢干紀，悖氣凌空，嗚螻蟈七八餘齡，聚豺狼數十萬眾，傷殘九土，凌犯二京。蓋因祝天網以緩誅，布仁風而寬戮，遂偷生之五載，併除惡於一時。蚩尤之塚既成，堅埋鐵額，長狄之喉已斷，永戢雕戈。立此神功，實資道力，我太上金闕玄元天皇太帝，為天地父母，作帝王宗師，歷教三皇，皆萬八千歲，侯乎四氣，交會五運，合同國位，永付於子孫，聖祚上齊於日月，克紹萬八千之歲矣。我高祖神堯皇帝，應天受命，曆數在躬，以鄉觀鄉，去仙鄉之無遠，上德不德，增帝德以彌高。輟九赤之班符，封山印海，追八景之仙轄，輾霧盤雲，負康垂旎，當陽闡化。我太宗文武皇帝，握乾闡坤，修文偃武，大禮無體，百禮而盡執根元，大音希聲，一聲而振動今</span><span style="font-family:新細明體;color:maroon">古。天賜勇智，摯虎豹如束芻，神助皇威，銓蛟璃如結蚓。還真返素，遊藝依仁，以無繩為繩，縛六雄與五霸，以不器為器，籠四侮與九州。然後爭於不爭，則戰爭而永息，欲於不欲，則嗜欲而長消。方士眾臻，真公來格，安期之棗異狀，大若瓠瓜，園客之繭殊形，磊如盆盎，垂衣一百五十代，享國一萬八千年。伏惟聖神聰睿仁哲明孝皇帝陛下，克紹丕圖，統玆大業，心縣壽鏡，身享福庭。帝道中興，國根深固，永保神器，長正皇綱。虎牙將軍，領八千之勇士，龍頭元帥，提百萬之精兵、永以鎮定區中，永以削平天下。巨鼇斃而形軀塞海，長鯨戮而警鬣插天。或炙或焚，盡千山之木，以烹以飪，竭五湖之泉，紫焰腥羶，青萍膏血，祆日墮落，孛星隕墜，蒼昱開豁，黑氣消亡，獻巨逆之三顱，告行朝之九廟，耀武威於英代，立京觀於神州。歲越大樁、年逾巨浸，天睹北顧，備法駑以返堯庭，帝澤東流，乘仙輿而懷魏闕，集群牧以頒瑞，朝諸侯於明堂，摭逸搜沉，興滅繼絕。八龍雲篆，降禹稷之天書，二武聖文，炳商周之帝德，中階平而國泰，至德正而時雍，成寶祚之神功，由太上之聖力，端拱垂衣，恭己正南面而已矣。劍南西川節度使、太尉兼中書令、穎川郡王陳敬誼，夏&#65287;日高懸，吐赫曦之可畏，德星永聚，實祥瑞以明標。遙闖龜城，遠迎龍駕，獻璿璣以酌大化，如轉碧天，移蓬萊以作行官，似離滄海，郭琪扇搖於行伍，阡能搔動於山林，韓秀昇聚蚊為雷，陽師古積螢鬥日。生擒者有同縛鼠，誅戳者無異到羊，舞百獸於庭前，堪標玉．牒，役五丁於麾下，可碎鐵山。雖文聶武侯之才，蕭猷王濬之策，未可與儔。昔韋南康鎮成都二十餘載，郭汾揚為輔弼二紀在朝，比其勳庸，量其惠化一財請留九閏之儲，裘之歲，未為多矣。耀陳氏劍南之政，掩裴度淮西之&#65287;功，具載典彝，永光勳績。行在都指揮使、左神策軍中尉、十軍軍容田令孜，．一崑岡玉柱，獨力扶天，太華金蓮，張心捧日，佐聖而出，為國而生，有逾千越萬之才，有聞一知、十之智，曖然和氣，助青帝發生之仁，卓爾情，仰素王垂訓之道，觀帝符而五賊皆見，握人鏡而萬象難逃、聰可聽其無聲，明可察其未朕，弼時立德，開國成家，賞罰無私；九王之諸侯懷惠，恩普及，十軍之將帥歸心。克己推誠，騙心奉道，古原層構，敬之而無異丹臺，舊貫規繩，仰之而如昇白日，禮無上之帝主，事威儀之法王，神獸八千，衝犀象如螻蟻，天丁三億，轉海嶽如萍蓬。周尚父之功成，身居第一，漢鄭侯之績著，才獨無雙，鏤鼎銘鍾紀勳頌德。左僕射平、章事蕭遘，器業絕倫，神秀貫古，筆海壓淮湖之浪，學山凌衡霍之峰。天植國禎，文滋相業，一匡皇化，八秉洪鈞。函丈之問，布奇兵之億萬，珪步之內，安率土之蒸黎，黃鶴頻嗚，雖召公之可控，青牛不喘，或耐吉以難知。吏部尚書、平章事韋昭度，宗廟重器，社稷令臣，當勗位以星縣，鎮台階而山立，蘊珪璋特達之德，植松筠貞固之心。窮＄<span lang="EN-US">lI
		</span>
		典以立身，正風正雅，調鹽梅以味道，肥國肥家。仲父上公，空就九三之位，大林檮戴，虛垂二八之名。兵部尚書、平章事裴澈，澤馬表瑞，天驥呈才，雄節貫時，清風滌俗，銀漢橫空而高朗，玉繩垂象之英華。學川則四續波瀾，書林則五松煙雨，正氣凜於朝野，直道貫於羊腸。自報職瀛洲，登庸昭代，重持傅說之舟橄，再秉皋陶之鈞衡，皆磨智刃而裁莽腰，盡淬文鋒而剖卓腹。內飛龍使楊復恭，甲門華冑，鼎族令名一三教精通，九一流澄澈，體物則左張卻立，綠情則鮑謝推先，論昆仲而八龍掀醫，一譚經史而五鹿折角。秉樞衡於累代一貫名氏於百家，稟昊季札之仙姿，抱孔文子之敏惠，青山蘊玉，發群岫以耀光，綠水懷珠，起一川之晶彩。內樞密使，開府儀同三司田胤禮，四讀比位，五星炳靈，清掩玉壺，義輕金諾。智圓若月，長垂助日之光，辯注如川，每賡為王之海。秉氣正直，執心溫恭，王佐宏才，&#65287;帝臣重器。當軸而身迥地紀，持樞而手正天文。宿察道門，絮素欽真教，信言不&#65344;美，常行質奏之詞，法語可尊，每契和平之理。內樞密使、驃騎大將軍李順融，三傑挺生，千山發秀，元禮龍門之峻，慶及令孫，少君鶴駕之高，福滋靈葉，掌萬機之密務，濟一國之黎人。公清而水鏡含虛，正直而朱繩讓美，博學則丘．墳著績，操飢則錦繡成文。．實腹守凜一棄百慮於襟懷之外，虛心待物<span lang="EN-US">”</span>納外荒於方寸之問。監軍使、鰾漪大將軍兼三川制<span lang="EN-US">h
		</span>
		置都偉劉景宣，景宿呈祥，卿雲布彩，風骨俊邁，才量宏深。誰南王之瓊枝，膠鸞不遠，河上公之蘭友，跨鶴非遙，贊護克勤，勳庸永著。右街威儀明道大師尹嗣玄，大仙靈奮，高族茂葉，太上玄元之上足，文始真君之哲孫，七歲悟道，十三逢師一，紫玉之骨將成，終遊闆苑，黃書之文已究，<span lang="EN-US">&#8226;
		</span>
		即&#65287;上朱陵。道士李無為，國源情派，天葉芳陰，真訣千重，窮研咸達，仙經萬卷，諷覽無遺。皆同在師門，結為道友公二天鳳繭，化靈氣以成書，州粒龍丹，駐童顏而度劫。星冠月被，上禮於元皇，虹轡雲輿，前朝於大帝。金蠶五斛，暗吐仙絲，瓊節一雙，遙迎真倡。自昔忠臣明主，咸理國以昇天，應曆運以救時，蘇生靈而畢績。少嗥、顓頊，皆上紫微之宮，君奭、太公，俱乘碧霞之輩。其宮室牖戶，臺榭池塘，似雲霧之結成，如丹青之寫出。七十二之福地，三十六之洞天，神仙之窟宅相連，以青城為戶牖，真景之風煙不雜，以蟠冢為壇臺，可以濟度四迷，開弘七部。仙衣非製而自有，豈假紉針，仙車不駕而自行口曾無轍跡。九重天上，白玉為京，千雉城中，黃金作殿。披一表服而身掛日月，戴冕硫而坐乾坤，天綱正而四氣和，國步安而三元序。手執長生之柄，制定白駒，心藏要道之根，控乘赤鯉。況乎代變時遷，於三千餘歲、建邦立國，崢嶸於四萬餘年。門巷新成，人煙徘熾，當時闔關，髻鬃如存，今日宮庭，精新尤盛。七色鳳輩，駕幸仍頻，九斑龍輿，巡禮彌敬。太虛天館，常開不夜之門，無極福堂，永對長春之景，氣連碧落，光掩赤城。臣職忝禁林，身叨詞客，涉儒海而素淺，渡文河而不深，董仲舒五彩之蚊，稀來筆下，揚子雲三清之鎢，少到毫端，愧無黃。絹之才難紀紫煙之瑞。詞曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">　　洪源肇開，浩劫無際。恍惚大道，希夷象帝。太初既隱，太始來繼。玄「一『 
		黃在殼，清濁未蛻。天地之前，一千萬歲。山比我久，如電之逝。海比我大，如絲之細。與釋比效，空門永閉。與儒並功，章甫無勢。昭德塞違，解紛挫說&#65287;。！設教隨機，應變無滯。三皇益明，五帝增睿。率土皆泰，群生咸濟。樓觀發軔，函關掛轎。討賓闡化，申毒布惠。無狀之狀，無聲之聲。去莫可送，來莫可。迎。強字之字，強名之名。太虛之上，黃金為城。杳冥之外，白王作京。煥赫六極，牢籠八絃。萬國同酌，百谷咸傾。莫得而竭，莫得而盈。淺而行者，長居利貞。探而行者，永致太平。凜凜烈氣，化作天丁。鬱鬱勁草，變為神兵。火刀電耀，霜劍虹明。莧戮封豕，瓜剖長鯨。&#65344;<span lang="EN-US">‘</span>地古風變，俗阜。時清。年代綿邈，歲月崢嶸。新宮是建，永觀厥成。。赫赫高祖、明明聖孫。開鑿造化，劍剔胚渾。把捉日月，包裹乾坤。鸞蹟鳳詩，虎步龍蹲。烏卵之中，可納穹昱。黍粒之內，能藏崑崙。塵波澄徹，智浪淵淪。迷羅自解，瑩鏡難昏。萬象俱盡，惟道獨存。三教爭長，惟道獨尊。心藏五賊，國靜九門。蓬蓬諫倣，汎汎&#65287;衢罈。五方入貢，八表爭奔。車徒川霧，租賦雲屯。巍峨玉皇，煥赫金錄。靈官八海，水府四漬。堯湯寶位，舜禹天祿。巨寇梟珍，神州克復。去召千神，來臻百福。天轉碧輪，地旋黃轂。獻玉十玨，貢金九牧。寒暑運行，禎祥倚伏。害絞斃刃，狂兕殮鏃。軒鏡在握，殷繩當木。瓊臺九層，銀蠶五斛。手指青牛，身騎白鹿。洞啟括蒼，天開王屋。皇根國葉，帝宗天族。明堂端拱，元臣啟沃。四海萬方，無思不服。一九虹夭嬌，雙鳳迴旋。鶴駕清漢，鸞參紫煙。累行盈百，積功滿千。丹瓊樓高，上接九天。碧玉壇峻，下降八仙。大外蓬島，龍耕芝田。地有謙道，東走眾川。人居上德，南御群賢。大活之井一長生之泉。延洪聖祚，萬八千年。鶴涅不緇，烏非染黑。然於自然，得於自得。何以發蒙，內辨其惑。何以開悟，中修其式。如車指南，似星拱北。隱見無常，變化不測。大象難包，二儀益塞。大智難展，六合陋仄。長生之柄，永壽之域。朝服刀圭，暮生羽翼。廟獻三顫，風清萬國。靈觀親構，群仙來格。瓊宮寶臺、玉書金策。豐碑嶽立，巨龜鼇逼。詞惟頌美，文匪誕飾。鸞鶴翹蹲，龍蛇騰躑<span lang="EN-US">d
		</span>
		紫氣氤氳，赤光歙赭。七聖握圖，九皇執劫。梵宇增光。儒官出色。端冕明堂，垂旎御極。運齊三五，慶延萬億。開闢寰區，咸仰道德。永致中興，皆從帝力。<span lang="EN-US"><br>
		</span>
		　　臣奉宣令撰青羊宮碑銘，伏以太上金闕玄元皇帝，大道之祖宗，上德之根本，先天地而出，後天地而存，遨遊於五劫之中，經歷乎一千萬歲。古青羊肆，白鹿神蹤。紫氣氤氳，赤光照灼，靈飯玉篆，永表中興。九萬群仙，皆在指揮之下，三億力士，咸居役使之問，故能運動乾坤，轉移海嶽，化魚鼇為兵士，剪戮銅頭，變軍旅為叢林，埋</span><span style="font-family: 新細明體; color: maroon">藏鐵騎。港扶聖運，冥助王師，珍滅渠魁，廓清宇宙，懸三兇之首級，獻九廟之威靈，克盛帝圖，永平國步。臣跪承睿旨，仰奉皇慈，昧學護聞，屬詞荒鄙。其碑文今已撰訖，謹隨狀奉進以聞者。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　右翰林學士守尚書兵部侍郎樂朋龜奏，謹具如前。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　中書門下牒西川節度使：牒：奉劫：金闕降祥，紫氣接度關之狀，瑤壇悶瑞，赤光騰發地之文。粵有玄符，留于古篆，當午夜而龍蛇搖動，六字分輝，後一年而狼武蕩平，八絃無事，克昭靈既，獲啟中興。考帝祖之微言，顯神功於景運，得不標於道觀，銘在蜀川，流傳千百萬年，紀我一十八葉。樂朋龜職司內翰，首冠近臣，妙迴擲地之金，鏤入他山之石，鋪陳盡善，蔡邕當患於先知，述作無遺，子建何勞於獨見。宜刊盛事，以證斯文。宜令西川節度使於本觀建立，牒至准劫，故牒。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　中和四年九月八日牒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">西川青羊宮碑銘竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>