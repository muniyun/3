<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<link rel="File-List" href="CNDZ030406-42卷四十二菜部下品.files/filelist.xml">



<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../../godking.htm">
    <font color="#800000">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部靈圖類</font></span><font size="3" color="#008080">(CH0304)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 24.0pt; font-family: 新細明體; color: maroon">圖經衍義本草</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: maroon">
		經名：《圖經衍義本草》。宋·寇宗奭·撰。四十二卷。底本出處：《正統道藏》洞神部。參校本：《重修政和經史證類備用本草》張氏（卉息）刻晦明軒本，簡稱明軒本。</span></td>
      </tr>
      <tr>
        <td width="95%" align="center" height="100%">
        <p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: maroon">
		圖經衍義本草卷之四十二</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">宋通直郎辨驗藥材寇宗奭編撰<span lang="EN-US"><br>
		</span>宋太醫助教辨驗藥村許洪校正</span></p>
		<p style="margin:0cm;margin-bottom:.0001pt;line-height:150%">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		菜部下品</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 18.0pt; line-height: 150%; font-family: 新細明體; color: maroon">
		&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		苦瓠</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味苦，寒，有毒。主大水，面目、四肢浮腫，下水，令人吐。生晉地川澤。<span lang="EN-US"><br>
		</span>　　《藥性論》云：瓠瓤，使。治水浮腫，面目肢節腫脹，下大水氣疾。<span lang="EN-US"><br>
		</span>　　陶隱居云：瓠與冬瓜氣類同輩，而有上下之殊，當是為其苦爾。今瓠自忽有苦如膽，不可食，非別生一種也。又有瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，亦是瓠類，小者名瓢，食之乃勝瓠。凡此等，皆利水道，所以在夏月食之，大理自不及冬瓜也。</span><span style="font-family: 新細明體; color: maroon; background: lime"></span><span style="font-size:10.0pt;line-height:150%;
font-family:標楷體;color:maroon">音婁。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《唐本》注云：瓠與冬瓜、瓠瓤全非類例，今此論性，都是瓜<span lang="EN-US" style="background: lime">#1</span>瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">爾。陶謂瓠中苦者，大誤矣。瓠中苦者，不入藥用。冬瓜自依前說，瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">與瓠，又須辨之。此二物苗葉相似，而實形有異，瓠味皆甜，時有苦者，而似越瓜，長者尺餘，頭尾相似。其瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，形狀大小非一。瓠，夏中便熟，秋末并枯；瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，夏末始實，秋中方熟，取其為器，經霜乃堪。瓠與甜瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">體性相似，但味甘冷，通利水道，止渴消熱，無毒，多食令人吐。苦瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">為療，一如《經》說，然瓠苦者不堪啖，無所主療，不入方用。而甜瓠</span><span style="font-family: 新細明體; color: maroon; background: lime"></span><span style="font-family: 新細明體; color: maroon">與瓠子，啖之俱勝冬瓜，陶言不及，乃是未悉。此等元種各別，非甘者變而為苦也。其苦瓠瓤，味苦，冷，有毒。主水腫，石淋，吐，咳嗽，囊結，疰蠱，痰飲。或服過分，令人吐利不止者，宜以黍穰灰汁解。皮又煮汁漬陰，療小便不通。<span lang="EN-US"><br>
		</span>　　《日華子》云：瓠，無毒，又云微毒。除煩止渴，治心熱，利小腸，潤心肺，治石淋，吐蛔蟲。<span lang="EN-US"><br>
		</span>　　孟詵云：瓠，冷。主消渴，惡瘡。又，患腳氣及虛脹，冷氣人不可食之，尤甚。又壓熱，服丹石人方可食，餘人不可輒食。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《外臺秘要》云：治卒患腫滿。曾有人忽腳跌，腫漸上至膝，足不可踐地，主大水，頭面遍身大腫脹滿。苦瓠白瓤實，捻如大豆粒，以麵裹，煮一沸，空心服七枚。至午當出水一斗。三日水自出不止，大瘦乃差。三年內慎口味也。苦瓠須好者，無靨翳，細理，妍淨者，不爾有毒，不用。<span lang="EN-US"><br>
		</span>　　雷公云：味苦有毒。<span lang="EN-US"><br>
		</span>　　《經驗方》：主消渴。<span lang="EN-US"><br>
		</span>　　《肘後方》：療中蠱毒，吐血或下血，皆如爛肝者。苦瓠一枚，水二升，煮取一升服，立吐即愈。又方：用苦酒一升，煮令消，服，神效。<span lang="EN-US"><br>
		</span>　　《傷寒類要方》：治黃疸。苦葫蘆瓤，如大棗許大，以童子小便二合，浸之三兩食頃<span lang="EN-US" style="background: lime">#2</span>。收兩酸棗許，分內兩鼻中，病人深吸氣，及黃水出，良。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		馬齒莧</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 18.0pt; line-height: 150%; font-family: 新細明體; color: maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1029" type="#_x0000_t75" style='width:133.5pt;
 height:219.75pt'>
 <v:imagedata src="CNDZ030406-42卷四十二菜部下品.files/image001.png" o:title=""/>
</v:shape><![endif]--><![if !vml]><img border=0 width=178 height=293
src="CNDZ030406-42卷四十二菜部下品.files/image002.jpg" v:shapes="_x0000_s1029"><![endif]></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　主目盲，白翳，利大小便，去寒熱，殺諸蟲，止渴，破癥結，癰瘡。服之長年不白。和梳垢封疔瘡。又燒為灰二和多年醋滓，先炙療腫以封之，即根出。生搗絞汁服，當利下惡物，去白蟲。煎為膏，塗白禿。又主三十六種風結瘡，以一釜煮，澄清，內蠟三兩，重煎成膏，塗瘡上，亦服之。<span lang="EN-US"><br>
		</span>
		　　《圖經》曰：馬齒莧，舊不著所出州土，今處處有之。雖名莧類，而苗、葉與人莧輩都不相似。又名五行草，以其葉青、梗赤、花黃、根白、子黑也。此有二種，葉大者不堪用，葉小者為勝，云其節葉間有水銀，每乾之，十斤中得水銀八兩至十兩者。然至難燥，當以木捶搗碎，向日東作架曝之，三兩日即乾，如經年矣。入藥則去莖節，大抵能肥腸，令人不思食耳。<span lang="EN-US"><br>
		</span>　　陳藏器云：破&#30147;癖，止消渴。又主馬惡瘡蟲。此物至難死，燥了致之地猶活。<span lang="EN-US"><br>
		</span>　　孟詵云：馬齒莧，又主馬毒瘡，以水煮，令服一升，并塗瘡上。濕癬、白禿，以<span lang="EN-US" style="background: lime">#3</span>馬齒膏和灰塗，效。治疳痢除一切風，傅杖瘡，良。及煮一碗和鹽、醋等，空腹食之，少時當出盡白蟲矣。<span lang="EN-US"><br>
		</span>
		　　《食療》云：延年益壽，明目。患濕癬，白禿，取馬齒膏塗之。若燒灰傅之，亦良。作膏主三十六種風，可取馬齒一碩，水可二碩，蠟三兩，煎之成膏。亦治疳痢，一切風。又可細切煮粥，止痢，治腹痛。<span lang="EN-US"><br>
		</span>　　《聖惠方》：治馬咬，毒入心。馬齒莧湯食之，差。又方：治反花瘡。用一斤燒作灰，細研，豬脂調傅之。<span lang="EN-US"><br>
		</span>　　《外臺秘要》：治&#30311;。馬齒菜陰乾燒灰，臘月豬脂和。以暖泔清<span lang="EN-US" style="background: lime">#4</span>洗瘡，拭乾傅之，三日<span lang="EN-US" style="background: lime">#5</span>。<span lang="EN-US"><br>
		</span>
		　　《千金方》：治諸腋臭。馬齒草杵，以蜜和作團，紙裹之，以泥泥紙上，厚半寸，日乾，以火燒熟破，取更以少許蜜和，仍令熱，先以生布揩之，以藥夾腋下，令極痛難忍，然後以手巾勒兩臂，即差。<span lang="EN-US"><br>
		</span>　　《肘後方》：療豌豆瘡。馬齒草燒灰傅瘡上，根須臾逐藥出。若不出，更傅，良。<span lang="EN-US"><br>
		</span>
		　　《食醫心鏡》云：理腳氣，頭面浮腫，心腹脹滿，小便澀少。馬齒莧和少粳米、醬汁煮食之。又方：小兒血痢。取生馬齒莧絞汁一合，和蜜一匙匕，空心飲之。<span lang="EN-US"><br>
		</span>　　《產寶方》：產後血痢，小便不通，臍腹痛。生馬齒菜杵汁三合，煎一沸下蜜一合，攪服。<span lang="EN-US"><br>
		</span>　　《衍義》曰：馬齒莧，人多食之，然性寒滑。青黛條中已著。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		葫</span><span style="font-family:標楷體;color:maroon">蒜也</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family: 新細明體; color: maroon"><!--[if gte vml 1]><v:shape
 id="_x0000_s1030" type="#_x0000_t75" style='width:90pt;height:218.25pt'>
 <v:imagedata src="CNDZ030406-42卷四十二菜部下品.files/image003.png" o:title=""/>
</v:shape><![endif]--><![if !vml]><img border=0 width=120 height=291
src="CNDZ030406-42卷四十二菜部下品.files/image004.jpg" v:shapes="_x0000_s1030"><![endif]></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">　　味辛，溫，有毒。主散癰腫，</span><span style="font-family: 新細明體; color: maroon; background: lime"></span><span style="font-family: 新細明體; color: maroon">瘡，除風邪，殺毒氣。獨子者亦佳。歸五臟。久食傷人，損目明。五月五日採。<span lang="EN-US"><br>
		</span>
		　　《圖經》曰：葫，大蒜也。舊不著所出州土，今處處皆有之，人家園圃所蒔也。每頭六七瓣，初種一瓣，當年便成獨子葫，至明年則復其本矣。然其花中有實，亦葫瓣狀而極小，亦可種之。五月五日採。謹按《本經》云：主散癰腫。李絳《兵部手集方》療毒瘡腫，號叫臥不得，人不別者。取獨頭蒜兩顆，細搗，以油麻和，厚傅瘡上，乾即易之。<span lang="EN-US"><br>
		</span>
		　　陶隱居云：今人謂葫為大蒜，謂蒜為小蒜，以其氣類相如也。性最熏臭，不可食。俗人作齏以啖鱠肉，損性伐命？莫此之甚。此物惟生食，不中煮，以合青魚鮓食，令人發黃。取其條上子，初種之，成獨子葫，明年則復其本也。<span lang="EN-US"><br>
		</span>
		　　《日華子》云：蒜，健脾，治腎氣，止霍亂吐瀉，腹痛，除邪，辟瘟，去蠱毒，療勞瘧，冷風，&#30147;癖，瘟疫氣，傅風冷痛，蛇蟲傷，惡瘡疥，溪毒，沙虱，并搗貼之。熟醋浸之，經年者甚良。<span lang="EN-US"><br>
		</span>
		　　孟詵云：蒜，久服損眼傷肝。治蛇咬瘡，取蒜去皮一升，搗，以小便一升，煮三四沸通人，即入漬損處，從朝至暮。初被咬未腫，速嚼蒜封之，六七易。又，蒜一升去皮，以乳二升，煮使爛。空腹頓服之，隨後飯壓之，明日依前進服，下一切冷毒風氣。又，獨頭者一枚，和雄黃、杏人研為丸，空腹飲下三丸、靜坐少時，患鬼氣者當汗<span lang="EN-US" style="background: lime">#6</span>出，即差。<span lang="EN-US"><br>
		</span>　　《外臺秘要》：治牙齒疼痛。獨頭蒜煨之，乘熱截，用頭以熨痛上，轉易之。亦主蟲痛。又方：關格脹滿，大小便不通。獨頭蒜燒熱<span lang="EN-US" style="background: lime">#7</span>去皮，綿裹納下部，氣立通。<span lang="EN-US"><br>
		</span>　　《千金方》：治暴痢，搗蒜兩足下貼之。又方：治血氣，逆心煩悶，心痛。生蒜搗汁，服二升則差。<span lang="EN-US"><br>
		</span>
		　　《梅師方》：若腹滿，不能服藥導之方：取獨顆蒜，煨令熟去皮，綿裹內下部中，冷即易。又方：治蜈蚣咬人，痛不止。獨頭蒜摩螫處，痛止。又方：治蛇虺螫人，以獨頭蒜、酸草，擣絞傅所咬處。<span lang="EN-US"><br>
		</span>
		　　《簡要濟眾方》：治鼻血不止，服藥不應。宜用蒜一枚，去皮細研如泥，攤一餅子如錢大，厚一豆許，左鼻血出，貼左腳心；右鼻血出，貼右腳心；如兩鼻出，即貼兩腳下，差。血止，急以溫水洗腳心。<span lang="EN-US"><br>
		</span>
		　　《衍義》曰：葫，大蒜也，其氣極葷，然置臭肉中，掩臭氣。中暑毒人，爛嚼三兩瓣，以溫水送之下咽，即知。仍禁冷水。又患暴下血，以葫五七枚，去梗皮，量多少入豆豉，搗為膏。可丸，即丸梧子大，以米飲下五六十丸，無不愈者。又鼻衄，爛研一顆，塗兩足心下，纔止便拭去。又將紫皮者，橫切作片子，厚一分，初患瘡發於背脅間未辨癰疽者，若陽滯於陰，即為癰；陰滯於陽，即為疽。癰即皮光赤，疽則皮肉紋起不澤。并以葫片覆之，用艾灸。如已痛灸至不痛；如不痛，灸至痛初覺，即便灸，無不效者。仍審度正，於中心貼葫灸之。世人往往不悟此瘡，初見其瘡小，不肯灸，惜哉！</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		蒜</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family: 新細明體; color: maroon"><!--[if gte vml 1]><v:shape
 id="_x0000_s1031" type="#_x0000_t75" style='width:114.75pt;height:207.75pt'>
 <v:imagedata src="CNDZ030406-42卷四十二菜部下品.files/image005.png" o:title=""/>
</v:shape><![endif]--><![if !vml]><img border=0 width=153 height=277
src="CNDZ030406-42卷四十二菜部下品.files/image006.jpg" v:shapes="_x0000_s1031"><![endif]></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味辛，溫，有小毒。歸脾、腎。主霍亂，腹中不安，消穀，理胃，溫中，除邪痺毒氣。五月五日採之。<span lang="EN-US"><br>
		</span>
		　　《圖經》曰：蒜，小蒜也，舊不著所出州土，今處處有之。生田野中，根、苗皆如葫而極細小者是也。五月五日採。謹按《爾雅》：蒚，山蒜。釋曰：《說文》云：蒜，葷菜也。一云：菜之美者，雲夢之葷。生山中者名蒚。今《本經》謂大蒜為葫，小蒜為蒜。而《爾雅》、《說文》所謂蒜、葷菜者，乃今大蒜也；蒚乃今小蒜也。書傳載物之列名不同，如此用藥不可不審也。</span><span style="font-size:10.0pt;line-height:150%;font-family:標楷體;color:maroon">蒚，力的切</span><span style="font-family: 新細明體; color: maroon">。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《日華子》云：小蒜，熱，有毒。下氣，止霍亂吐瀉，消宿食，治蠱毒，傅蛇蟲，沙虱瘡。三月不可食。<span lang="EN-US"><br>
		</span>　　孟詵云：小蒜亦主諸蟲毒，疔腫，甚良。不可常食。<span lang="EN-US"><br>
		</span>　　《食療》云：主霍亂，消穀，治胃溫中，除邪氣。五月五日採者上。又，去諸蟲毒、疔腫、毒瘡。不可常食。<span lang="EN-US"><br>
		</span>　　《肘後方》：治霍亂，心腹脹滿氣，未得吐下。小蒜一升<span style="background: lime"></span>咀，以水三升，煮取一升，頓服。<span lang="EN-US"><br>
		</span>　　《兵部手集》<span lang="EN-US" style="background: lime">#8</span>：治瘧，用蒜不拘多少，研極爛，和黃丹少許，以聚為度，丸如雞頭大，候乾。每服一丸，新汲水下，面東服，至妙。<span lang="EN-US"><br>
		</span>　　《衍義》曰：蒜，小蒜也。又謂之蒚，苗如蔥針，根白，大者如烏芋，子兼根煮食之。又謂之宅蒜，華佗用蒜齏，是此物。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		茄</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family: 新細明體; color: maroon"><!--[if gte vml 1]><v:shape
 id="_x0000_s1032" type="#_x0000_t75" style='width:133.5pt;height:217.5pt'>
 <v:imagedata src="CNDZ030406-42卷四十二菜部下品.files/image007.png" o:title=""/>
</v:shape><![endif]--><![if !vml]><img border=0 width=178 height=290
src="CNDZ030406-42卷四十二菜部下品.files/image008.jpg" v:shapes="_x0000_s1032"><![endif]></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味甘，寒。久冷人不可多食，損人動氣，發瘡及痼疾。一名落蘇。處處有之。根及枯莖、葉，主凍腳瘡，可煮作湯漬之，良。苦茄，樹小有刺。其子，以醋摩療癰腫。根亦作浴湯。生嶺南。<span lang="EN-US"><br>
		</span>　　《食療》云：平。主寒熱，五臟勞。不可多食，動氣，亦發痼疾。熟者少食之，無畏。患冷人不可食，發痼疾。又，根主凍腳瘡，煮湯浸之。<span lang="EN-US"><br>
		</span>　　《勝金方》：治搕撲損，肌膚青腫方。茄子留花種通黃極大者，切作片如一指厚，新瓦上焙乾為末。欲臥酒調三錢匕，一夜消盡，無痕&#36857;也。<span lang="EN-US"><br>
		</span>　　《靈苑方》：治腸風下血，久不止。茄蒂燒存性為末，每服食前米飲調三錢匕。<span lang="EN-US"><br>
		</span>
		　　《衍義》曰：茄子，新羅國出一種，淡光微紫色，蒂長，味甘。今其子已遍中國蔬圃中，惟此無益，并無所治，止說損人。後人雖有處治之法，然終與《本經》相失。圃人又植於暖處，厚加糞壤，遂於小滿前後，求貴價以售。既不以時，損人益多，不時不食，烏可忽也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		馬芹子</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味甘、辛，溫，無毒。主心腹脹滿，下氣，消食。調味用之，香似橘皮，而無苦味。<span lang="EN-US"><br>
		</span>　　《唐本》注云：生水澤傍，苗似鬼針、菾菜等，花青白色，子黃黑色，似防風子。</span><span style="font-size:
10.0pt;line-height:150%;font-family:標楷體;color:maroon">唐本先附。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《日華子》云：馬芹，嫩時可食。子治卒心氣痛，炒食令人得睡。<span lang="EN-US"><br>
		</span>　　禹錫云：按《蜀本圖經》云：花若芹，子如防風子而扁大。<span lang="EN-US"><br>
		</span>　　《爾雅》云：茭，牛蘄。釋曰：似芹，可食菜也。而葉細銳，一名茭，一名牛蘄，一名馬芹。子入藥用。<span lang="EN-US"><br>
		</span>　　孟詵云：和醬食，諸味良。根及葉不堪食。卒心痛，子作末，醋服差。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		蕓薑</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">　　味辛，溫，無毒。主風游丹腫，乳癰。<span lang="EN-US"><br>
		</span>　　《日華子》云：蕓薹，涼。治產後血風及瘀血。胡臭人不可食。<span lang="EN-US"><br>
		</span>　　《別本》注云：破癥瘕結血。今俗方病人得吃蕓薹，是宜血病。<span lang="EN-US"><br>
		</span>　　禹錫云：按孟詵云：若先患腰腳，不可多食，必加極。又，極損陽氣，發口瘡，齒痛。又，能生腹中蟲。<span lang="EN-US"><br>
		</span>　　《衍義》曰：蕓薹，不甚香，經冬根不死，辟蠹，於諸菜中，亦不甚佳。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		菠薐</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　冷，微毒。利五臟，通腸胃熱，解酒毒。服丹石人食之佳。北人食肉麵即平，南人食魚鱉水米即冷。不可多食，冷大小腸。久食令人腳弱不能行，發腰痛。不與鱔<span lang="EN-US" style="background: lime">#9</span>魚同食，發霍亂吐瀉。<span lang="EN-US"><br>
		</span>　　劉禹錫《嘉話錄》云：菠薐，本西國中有，自彼將其子來，如苜蓿、葡萄，因張騫而至也。本是頗陵國將來，語訛爾，時多不知也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		胡蔥</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味辛，溫中消穀，下氣，殺蟲。久食傷神損性，令人多忘，損目明，尤發痼疾。患胡臭人不可食，令轉甚。其狀似大蒜而小，形圓皮赤，稍長而銳。生蜀郡山谷。五月、六月採。<span lang="EN-US"><br>
		</span>
		　　《食療》云：胡蔥，平。主消穀，能食。久食之令人多忘。根，發痼疾。又，食著諸毒肉，吐血不止，痿黃甚者。取子一升，洗煮使破，取汁停冷。服半升，日一服，夜一服，血定止。又，患胡臭、</span><span style="font-family: 新細明體; color: maroon; background: lime"></span><span style="font-family: 新細明體; color: maroon">齒人不可食，轉極甚。謹按：利五臟不足氣，亦傷絕血脈氣，多食損神，此是熏物耳。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		&#33939;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">　　味甘，寒，無毒。主消渴，熱痺。<span lang="EN-US"><br>
		</span>　　陶隱居云：&#33939;，性寒，又云冷，補，下氣，雜鯉魚作羹，亦逐水。而性滑，服食家不可多啖之也。<span lang="EN-US"><br>
		</span>　　《唐本》注云：&#33939;，久食大宜人。合鮒魚為羹，食之，主胃<span lang="EN-US" style="background: lime">#10</span>氣弱不下食<span lang="EN-US" style="background: lime">#11</span>者，至效。又宜老人，此<span lang="EN-US" style="background: lime">#12</span>應在上品中。三四月至七八月，通名絲&#33939;，味甜，體軟；霜降已後至十二月，名瑰&#33939;，味苦，體澀。取以為羹。<span lang="EN-US"><br>
		</span>　　《晉書》云：張翰每臨秋風，思鱸魚&#33939;羹，以下氣也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		水斳</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味甘，平，無毒。主女子赤沃，止血，養精，保血脈，益氣，令人肥健，嗜食。一名水英。生南海池澤。</span><span style="font-size:10.0pt;line-height:150%;font-family:標楷體;color:maroon">斳音芹</span><span style="font-family: 新細明體; color: maroon">。<span lang="EN-US"><br>
		</span>　　陶隱居云：論斳主療，合是上品，末解何意，乃在下。其二月、三月作英時，可作<span lang="EN-US" style="background: lime">#13</span>菹及熟爚食<span lang="EN-US" style="background: lime">#14</span>之。又有渣芹，可為生菜，亦可生啖，俗中皆作芹字。<span lang="EN-US"><br>
		</span>　　《別本》注云：即芹菜也。芹有兩種：荻芹，取根，白色；赤芹，取莖葉，并堪作菹及生菜。味甘，《經》云：平，其性大寒，無毒。<span lang="EN-US"><br>
		</span>
		　　《金匱方》：春秋二時，龍帶精入芹菜中。人遇食之為病，發時手青，肚滿痛不可忍，作蛟龍病。肚硬糖二三升，日二度。吐出如蜥蜴二三，便差。<span lang="EN-US"><br>
		</span>　　《子母秘錄》：主小兒霍亂，吐痢。芹菜細切，煮熟汁飲，任性多少，得止。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		蘩蔞</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味酸，平，無毒。主積年惡瘡不愈。五月五日日中採，乾用之。<span lang="EN-US"><br>
		</span>
		　　《圖經》曰：蘩蔞，即雞腸草也。舊不著所出州土，今南中多生於田野間，近京下濕地，亦或有之。葉似荇菜而小，夏秋間生小白黃花，其莖梗作蔓，斷之有絲縷，又細而中空似雞腸，因得此名也。《本經》作兩條，而蘇恭以為一物二名。謹按《爾雅》：蔜，</span><span style="font-family: 新細明體; color: maroon; background: lime"></span><span style="font-family: 新細明體; color: maroon">蔞</span><span style="font-size:10.0pt;line-height:
150%;font-family:標楷體;color:maroon">與縷同</span><span style="font-family: 新細明體; color: maroon">。釋曰：蔜，一名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">蔞，一名蘩蔞，一名雞腸草，實一物也。今南北所生，或肥瘠不同，又其名多，人不盡見者，往往疑為二物也。</span><span style="font-size:10.0pt;line-height:150%;font-family:標楷體;color:maroon">蔞音縷</span><span style="font-family: 新細明體; color: maroon">。<span lang="EN-US"><br>
		</span>　　《唐本》注云：此草即是雞腸也，俱非正經所出。而一<span lang="EN-US" style="background: lime">#15</span>處說異，多生濕地坑渠之側。流俗通謂雞腸，雅士總名蘩蔞。《爾雅》物重名者，并云一物兩名。<span lang="EN-US"><br>
		</span>
		　　《衍義》曰：蘩蔞，雞腸草，一物也。今雖分之為二，其雞腸草條中，獨不言性味，故知一物也。雞腸草，春開小花如綠豆大，莖、葉如園荽，初生則直，長大即覆地。小戶收之為齏，食之烏髭髮。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		雞腸草</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">　　主毒腫，止小便利。<span lang="EN-US"><br>
		</span>　　《唐本》注云：此草，即蘩蔞是也，剩出此條，宜除之。<span lang="EN-US"><br>
		</span>　　今按雞腸草，元在草部下品。唐注以為剩出一條。詳此主療相似，其一物乎？今移附蘩蔞之下。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		白苣</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">　　味苦，寒</span><span style="font-size:10.0pt;line-height:150%;font-family:標楷體;color:maroon">，一云平</span><span style="font-family: 新細明體; color: maroon">。主補筋骨，利五臟，開胸膈擁氣，通經脈，止脾氣，令人齒白，聰明，少睡。可常食之，患冷氣人食，即腹冷，不至苦損人。產後不可食，令人寒中，小腹痛。<span lang="EN-US"><br>
		</span>　　陳藏器云：白苣如萵苣，葉有白毛。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		落葵</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味酸，寒，無毒。主滑中，散熱。實，主悅澤人面。一名天葵，一名繁露。<span lang="EN-US"><br>
		</span>　　陶隱居云：又名承露，人家多種之。葉惟可</span><span style="font-family: 新細明體; color: maroon; background: lime"></span><span style="font-family: 新細明體; color: maroon">鮓，性冷滑，人食之，惟<span lang="EN-US" style="background: lime">#16</span>狗所嚙作瘡者，終身不差。其子紫色，女人以漬粉傅面為佳，多少入藥用。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		菫</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　汁味甘，寒，無毒。主馬毒瘡，搗汁洗之并服之。菫，菜也。出《小品方》。<span lang="EN-US"><br>
		</span>　　《萬畢方》云：除蛇竭毒及癰腫。<span lang="EN-US"><br>
		</span>　　《唐本》注云：此菜野生，非人所種。俗謂之菫菜，葉似蕺，花紫色。</span><span style="font-size:10.0pt;
line-height:150%;font-family:標楷體;color:maroon">唐本先附</span><span lang="EN-US" style="font-family: 新細明體; color: maroon; background: lime">#17</span><span style="font-family: 新細明體; color: maroon">。<span lang="EN-US"><br>
		</span>
		　　《食療》云：菫菜，味苦。主寒熱，鼠&#30267;，瘰&#30311;，生瘡，結核，聚氣，下瘀血。葉主霍亂，與香茙同功。蛇咬，生杵傅之，毒即出矣。又，乾末和油煎成，摩結核上，三五度差。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		蕺</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">　　味辛，微溫。主蠼&#34699;溺瘡，多食令人氣喘。</span><span style="font-size:10.0pt;line-height:150%;font-family:標楷體;color:maroon">蕺音戢。蠷音劬。&#34699;音搜</span><span style="font-family: 新細明體; color: maroon">。<span lang="EN-US"><br>
		</span>
		　　《圖經》曰：蕺菜，味辛，微溫。主蠷&#34699;溺瘡。山谷陰處濕地有之。作蔓生，莖紫赤色。葉如蕎麥而肥。山南、江左人好生食之。然不宜多食，令人氣喘乏，虛弱，損陽氣，消精髓，素有腳弱病尤忌之。一啖令人終身不愈。關中謂之菹菜者是也。古今方家亦鮮用之。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《經驗方》：主背瘡熱腫。取汁蓋之，至瘡上開孔以歇熱毒，冷即易之，差。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		雍菜</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味甘，平，無毒。主解野葛毒，煮食之。亦生搗服之。嶺南種之，蔓生，花白，堪為菜。云南人先食雍菜，後食野葛，二物相伏，自然無苦。又，取汁滴野葛苗，當時菸死，其相殺如此。張司空云：魏武帝啖野葛至一尺。應是先食此菜也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		苦&#34130;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　冷，無毒。治面目黃，強力，止困，傅蛇蟲咬。又，汁傅疔腫，即根出。蠶蛾出時，切不可取拗，令蛾子赤爛。蠶婦亦忌食。野苦&#34130;五六回拗後，味甘滑於家苦&#34130;，甚佳。<span lang="EN-US"><br>
		</span>　　《日華子》云：治面目黃。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		鹿角菜</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　大寒，無毒、微毒。下熱風氣，療小兒骨蒸熱勞。丈夫不可久食，發痼疾，損<span lang="EN-US" style="background: lime">#18</span>經絡血氣，令人腳冷痺，損腰腎，少顏色。服石人食之，下石力也。出海州，登、萊、沂、密州并有，生海中。又能解麵熱。<span lang="EN-US"><br>
		</span>　　《千金方》：下熱氣。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		莙薘</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　平，微毒。補中下氣，理脾氣，去頭風，利益五臟。冷氣，不可多食，動氣。先患腹冷，食必破腹。莖灰淋汁洗衣，白如玉色。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-size: 18.0pt; line-height: 150%; font-family: 新細明體; color: maroon">
		東風菜</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　味甘，寒，無毒。主風毒壅熱，頭疼目眩，肝熱眼赤，亦堪入羹臛，煮食甚美。生嶺南平澤。莖高二三尺，葉似杏葉而長，極厚軟，上有細毛。先春而生，故有東風之號。</span></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family: 新細明體; color: maroon">圖經衍義本草卷之四十二　竟</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:新細明體;color:maroon">#1</span><span style="font-family:新細明體;
color:maroon">瓜：晦明軒本作『苦』。<span lang="EN-US"><br>
		#2</span>頃：原作『須』，據晦明軒本改。<span lang="EN-US"><br>
		#3</span>以：『以』下原衍『馬齒莧又主馬毒瘡，以水煮令服一升，并塗瘡上，濕癬白禿以』二十四字，據晦明軒本刪。<span lang="EN-US"><br>
		#4</span>清：晦明軒本作『漬』。<span lang="EN-US"><br>
		#5</span>三日：晦明軒本作『日三』。<span lang="EN-US"><br>
		#6</span>汗：原作『毛』，據晦明軒本改。<span lang="EN-US"><br>
		#7</span>熱：晦明軒本作『熟』。<span lang="EN-US"><br>
		#8</span>兵部手集：此四字原脫，據晦明軒本補。<span lang="EN-US"><br>
		#9</span>鱔：原作『蛆』，據晦明軒本改。<span lang="EN-US"><br>
		#10</span>主胃：原作『令人』，據晦明軒本改。<span lang="EN-US"><br>
		#11</span>食：原脫，據晦明軒本補。<span lang="EN-US"><br>
		#12</span>此：原作『只』，據晦明軒本改。<span lang="EN-US"><br>
		#13</span>作：原脫，據晦明軒本補。<span lang="EN-US"><br>
		#14</span>食：原脫，據晦明軒本補。<span lang="EN-US"><br>
		#15</span>一：晦明軒本作『二』。<span lang="EN-US"><br>
		#16</span>惟：晦明軒本作『為』。<span lang="EN-US"><br>
		#17</span>附：原作『注』，據晦明軒本改。<span lang="EN-US"><br>
		#18</span>損：原作『治』，據晦明軒本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
<font face="新細明體" color="#800000">

        </font>
        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
