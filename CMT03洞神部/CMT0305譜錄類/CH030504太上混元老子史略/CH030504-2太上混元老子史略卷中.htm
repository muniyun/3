<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部譜錄類</font></span><font size="3" color="#008080">(CH0305)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		太上混元老子史略</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">經名：太上混元老子史略。三卷。宋謝守潮撰。底本出處：《正統道藏》洞神部譜錄類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		太上混元老子史略卷中</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 9.0pt; font-family: 新細明體; color: maroon">
		廬山清虛菴道士臣謝守瀕編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太上老君乃元氣之祖，萬道之宗，乾坤之根本，天地之精源，混沌太無之中，凝自然之真而為體，廣大無邊，應化莫測，非陰非陽，能微能彰，不古不今，不存不亡，常於無量劫運之端，太初、太易之前，肇布玄元始而生太極，判太極於三才，至劫終於六合，俱消混沌為一。又復分判，凝輕清以為天，積重濁以為地，陽精為日，陰精為月，日月之精為星辰。運行四時八節，安鎮名山大川。二氣交會則動植萬彙更相產化，初自一氣而生三氣，合生九氣，是為九天。</span><span style="font-family:標楷體;color:maroon">注：自然之氣生鬱單天、禪善天、須延天，即清徽之氣生也。禹餘天之氣生兜術天、不驕樂天、洞元天。太赤之氣生梵輔天、清明天、無想天。此玄元始三氣各下生三天，合為九天，各下三天，合為三十六天。其外有諸梵天，悉係屬於九天主也。</span><span style="font-family: 新細明體; color: maroon">次生四種民天，</span><span style="font-size: 9.0pt; font-family: 新細明體; color: maroon">亦曰種天，謂開劫之初降為人種也。</span><span style="font-family: 新細明體; color: maroon">釋氏呼為四禪天。此天上取太清境三下三百萬億黑，下生八梵天五千五百五十五萬黑，凡一黑三千里也。此天出三界之上，超陰陽之數，故無年壽之限，水火風三栽不能壞也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　次分三界，欲界、色界、無色界天。次布八梵天、始青天、青元天、始丹天、大丹天、娘素天、大素天、始玄天、大玄天也。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　次人間世，北方清靜世界、束北長安世界、束方納善世界、束南用賢世界、南方棄賢世界、西南仁靜世界、西方淨行世界、西北延賢世界。下置九地，第一壘色潤地、第二壘剛色地、第三脂色地、第四潤澤地、第五金粟地、第六金剛澤地、第七水制地、第八風澤地、第九壘洞淵無色綱維地。每壘出一重，上一重水，一重風，自上而下，大劫之永、九地之上至無色界，三災大作，萬像消化。種民之上，災所不及。元黑復合，劫為混沌，劫曆重開，於是復命此天之人降為人種，下世行化，為君為臣，制立法度，更相訓導，亦如此劫之初。凡經無量浩浩之劫，悉皆如是矣。天地之外象類雞卵，元黑繞之如日之暈。其詳</span><span style="font-size: 9.0pt; font-family: 新細明體; color: maroon">見於合一界混元圖》</span><span style="font-size:9.0pt;font-family:&quot;New MingLiu&quot;;color:maroon">
		</span><span style="font-size: 9.0pt; font-family: 新細明體; color: maroon">
		及《</span><span style="font-size:9.0pt;font-family:&quot;New MingLiu&quot;;color:maroon">
		</span><span style="font-size: 9.0pt; font-family: 新細明體; color: maroon">
		開天經》</span><span style="font-size:9.0pt;font-family:&quot;New MingLiu&quot;;color:maroon">
		</span><span style="font-size: 9.0pt; font-family: 新細明體; color: maroon">
		、《</span><span style="font-size:9.0pt;font-family:&quot;New MingLiu&quot;;color:maroon">
		</span><span style="font-size: 9.0pt; font-family: 新細明體; color: maroon">
		渾天儀》</span><span style="font-size:9.0pt;font-family:&quot;New MingLiu&quot;;color:maroon">
		</span><span style="font-size: 9.0pt; font-family: 新細明體; color: maroon">
		等書。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　如是天地各有五億五萬五千五百五十億重也，亦各於其中立天文地理，運陰陽五行，列神祇，產萬彙，秉生成之柄，鎮造化之源。故在天為眾聖之尊，在世為萬教之主，先塵運劫而行化，後無輕極而常存。道運御世，開闢玄通，故號無上三天玄元始三黑太上老君焉。老子者，為之應形也。應既不一，號亦無量，或號三十六號，或號七十二名，或號九天上皇，或號洞真帝一君，或號高上玉帝，或號太平正真太一妙黑皇君，或號九玄帝君，或號大千法王，或號九靈老子，或號九玄帝君，或號上左玄真人，或號上清金闕妙經大法師，或號高上大法王，或號玄一真定光，或號金闕後聖君，或號太平上景君，或號無為父，或號萬物母。其降生之時，十方天神空中稱讚，尊號有十，日太上老君、高上老子、天皇大帝、玄中大法師、有古大先生、金闕帝君、太上高皇、虛無大真人。復有至真、無極、大道、自然、元始、太上、天尊、道君、無上、天真、元老、天師、黃老、世師、玄宗、神人、真人、仙人、至人、大人、道聖人之號</span><span style="font-size: 9.0pt; font-family: 新細明體; color: maroon">以上號名二字</span><span style="font-family: 新細明體; color: maroon">。降生在世，名字凡有九，名耳字伯陽、名雅字伯宗、名志字伯光、名石字孟公、名重字子父、名定字元陽、名元字伯始、名顯字元生、名德字伯文。或日伯陽父，老，尊老之稱也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　老君嘗以上和元年歲在庚寅九月五日甲子卯時，降生鬱單北玄因天剛靈鏡山李谷之間、上玄靈母九玄之房，乃以谷為民，旌名弘九，一名玄水，嘗曰：吾姓字渺渺，從劫至劫，非可悉紀也。論曰：上和乃天上之紀年，如赤明、朱陵、清漢、天漢、開皇、上皇之類是也。而世俗之士祇知甲子造於大撓，年號始於漢武，便以上和等號皆謂之妄，殊不知上天自億劫以前紀年不廢，世人無從而知耳。自鬼谷子、北郭子、漢天師、葛仙翁等，方引諸天之號以配人間時代也。不然，則．諸仙博古該今，窮幽究微，豈不知秦漢之前未有年號耶。且如開闢之初，建立法度，及世代因革，皆上天素定，時遣天真降教以傳人世耳，非世人能先天而肇造化也，學者詳之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　老君洞聖極真，總司萬化，故能變名易號，降德屈尊，化身下降，遊行萬方，扶世立教，或為國君，或為師友，咨請問難，互相發明。出自然靈文，演無為要旨，經圖戒律，應運施行。出幽入虛，無不經歷，說化諸國，調伏旱魔。時亦上朝元始，中謁玉晨。賞校九宮，主領神人、真人、仙人、聖人，下統三界一切神官鬼僚考察之司，仙宮靈洞福食之曹，無幽不顯，莫不仰隸之焉。或下理十天，撫掌兆人，則太微、勾陳、紫房，中為天皇大帝。</span><span style="font-size: 9.0pt; font-family: 新細明體; color: maroon">即勾陳六星中有一星帝座是也。</span><span style="font-family: 新細明體; color: maroon">或春化為上景君，長九千丈，建七精寶華之冠，</span><span style="font-size: 9.0pt; font-family: 新細明體; color: maroon">建即戴也。</span><span style="font-family: 新細明體; color: maroon">衣玄黃二黑衣，服青錦飛裙，手執虎符，坐七色之雲。或夏為老翁，戴飛龍之冠，衣玄文之服、黃羽之裙，手執金枝，立紫雲之上。或秋化為童子，衣五色之服，或乘獅子，或坐青雲。或冬化於蒼玄青三色之光，光明混沌，更相纏繞，此則通金闕之黑，更受鍊玄通晨之精也。惟神通自在，故能白能黑，能方能圓，能屈能直，能強能弱，能輕能重，能短能長，能老能少，能高能深，縱橫反覆，無不能焉。或為千二百老子應現諸天，或為百八十道君接引凡界，分靈散景，倏忽週遍。而真一之身湛然常寂，常在太清太極宮也。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　老君在初三皇時，號玄中大法師下教，歷九千百億萬歲，運當劫交，更立元始。</span><span style="font-size: 9.0pt; font-family: 新細明體; color: maroon">是時龍漢、延康劫終也。延康之前，載籍叵考，赤明開圖，然後經典始可得推也。</span><span style="font-family: 新細明體; color: maroon">中三皇時，</span><span style="font-size: 9.0pt; font-family: 新細明體; color: maroon">赤明之年也。</span><span style="font-family: 新細明體; color: maroon">號有古大先生，授《三皇內文》下教，歷九千九百億萬歲，復令劫交。後三皇時，天皇、地皇、人皇之世乃</span><span style="font-size: 9.0pt; font-family: 新細明體; color: maroon">闕皇之年攝提紀也。</span><span style="font-family: 新細明體; color: maroon">定位，配四海於四神，付五行於五帝，授《五靈五老靈寶五篇真文》下教，歷萬八百歲。至玄羲氏大樸漸散，法度未立，乃降於田野，號鬱華子，授《天皇內文》，又降神龜河圖八卦之文。在祝融時，降于恆山，號廣壽子，授《人皇內文》，教以安神之道，俾陶鑄為器以變生玲。在神農時，降于濟陰，號大成子，授《地皇內文》，教以好生之道，俾種植穀果以代烹殺，和合方藥，救疾養性。</span><span style="font-size: 9.0pt; font-family: 新細明體; color: maroon">《禮記》、《鎰號記》並無祝融而後神農，注則先神農而後祝融，為炎帝之祖，以火德王，不必移於神農。今當以記為正，其後重移為火正，亦號祝融。</span><span style="font-family: 新細明體; color: maroon">在黃帝時，降于崆峒山，號廣成子。帝即位二十九年，憂天下之不治，往見廣成子而問曰：聞子達於至道，吾欲取天地之精以佐五穀，以養民人，又欲觀陰陽以遂旱生，為之奈何。廣成子曰：而所問者物之質也，所欲觀者物之殘也，自汝治天下，雲氣不待族而雨，草木不待黃而落，日月之光以荒矣，而佞人之剪剪者，又奚足以語至道。黃帝退，捐天下，築特室，席白茅，順下風膝行而進，再拜稽首問曰：聞吾子達於至道，敢問治身奈何而可以長久。廣成子蹙然而起，曰：善哉問乎，來，余將語汝。夫至道之精，杳杳冥冥，至道之極，昏昏默默，無視無聽，抱神以靜，形將自正，必靜必清，毋勞汝形，毋搖汝精，少思寡欲，可以長生。目無所見，耳無所聞，心無所知，汝神將守形，子乃長生。慎汝內，閑汝外，多知為敗。我為汝遂於大明之上矣，彼至陽之原也，為汝入於杳冥之門矣，彼至陰之原也。天地有觀，陰陽有藏，慎守汝身，物將自壯。我守其一以處其和，故修身千二百歲，吾形未嘗衰也。黃帝再拜稽首曰：吾子之謂天矣。廣成子謂帝曰：來，余語汝。彼其物無窮，而人皆以為終，彼其物不測，而人皆以為極。得吾道者，上為皇而下為王，失吾道者，上見光而下為土，今夫百昌皆生於土而反於土，故余將去汝，入無窮之門，以遊無極之野，吾與日月參光，吾參天地為常。乃授帝《陰陽經》。</span><span style="font-size: 9.0pt; font-family: 新細明體; color: maroon">老君於後三皇時說經，世謂之三墳之書，久失其全篇，兼累世所說經多藏瓊臺琅函或祕藏龍宮海藏，神真保護，世莫得聞。今收傳者，太山一亳芒爾。</span><span style="font-family: 新細明體; color: maroon">又命西王母授帝元始天尊玉像，帝置於高觀。</span><span style="font-size: 9.0pt; font-family: 新細明體; color: maroon">古人謂高臺為觀，可觀瞻四方。</span><span style="font-family: 新細明體; color: maroon">道觀之號自此始。老君命帝陸王屋山，開石函，發玉岌，得九鼎神丹飛雪鑪火之道，遂鑄鼎荊山，鍊丹成，服之，有雲龍來迎，帝乘龍上升，時旱臣侍女同得升天者七十有二人。</span><span style="font-size: 9.0pt; font-family: 新細明體; color: maroon">其餘不及上爭侍龍髯，攀墜黃帝之弓與鼎，皆抱之號泣，世謂之烏號之弓。民無所追慕，遂取其遺物，於巴山以曆墳之，號巴陵。又造陵於橋山，以曆其衣冠，鼎所墮處，謂之鼎湖焉。</span><span style="font-family: 新細明體; color: maroon">按《玉緯經》云：有稱三皇，亦稱九皇。《洞神大有經》云：三皇治各三千六百年。又《小有經》云：三皇治各至萬有八百歲。詳此二說，《大有經》止論一代三皇，每一三皇治三千六百年。《小有經》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		乃說論三代三皇，每一三皇治萬八百歲也。若通論三代九皇，則共至三萬二千四百年矣。或萬八千者，蓋百字誤為千耳。今據《老子內傳》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		所明，正與《大有》、《小有》相符。又前三皇、中三皇各至九千九百億萬歲者，乃計一劫之大數，非止言三皇之身也。後之言三皇者，亦多不同也，如《洞神經》、《玉緯經》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		與項峻止以天皇、地皇、人皇為三皇，而皇甫謐註《春秋運斗樞》、鄭玄、高誘注《呂覽》，以庖犧、女媧、神農為三皇。《禮記》、《號謐記》以為玄羲、祝融、神農。《白虎通》以為庖犧、神農、</span><span style="font-family:新細明體;color:maroon">燧人。聊氏以為巢、燧人、伊耆。《帝系譜》、《中經》、《出塞記》、《瀨鄉記》以為伏犧、神農、祝融也。在少嗥時號曰隨應子，說《莊敬經》，教以順時行令。在顓頊而降於衡山，號赤精子，說《微言經》，教以大順之道。在帝譽時號錄圖子，授《黃庭經》，教以清和之道。在帝舜之時降于河陽，號尹壽子，授《道德經》，教以無為之道。在夏禹時降于商山，號真行子，教以勤儉之道，授《九疇靈書》、《靈寶五符》治水真文及呈步檄召鬼神之法。</span><span style="font-size:9.0pt;font-family:新細明體;color:maroon">今本山洞天遺邊存焉。</span><span style="font-family:新細明體;color:maroon">在商湯時降于潛山，號錫則子，說《長生經》，</span><span style="font-size:9.0pt;font-family:新細明體;color:maroon">今天祚官前龍堂之址即其所也。</span><span style="font-family:新細明體;color:maroon">教以恭愛之道。抱朴子作《神仙傳》，以世教第一，然復疑其歷為帝師，謂皆見於碎書，不出仙傳正經。又為不應舍尊適卑，背澄清而入臭濁，棄天官而受人爵，且曰：有天地則有道術之士，世世有之，何必常是一老子耶。皆晚學之徒，淺見之士，好奇尚異耳。唐昊天觀主尹文操論曰：抱朴撰傳，意在顯述。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">
		　　《老君記》自修成，將以訓誘後人，令其勉力，今據載歷古為帝王師傳者，乃出《太玄經》、《正一經》、《太清經》、《玉歷經》、《元黑經》、《出塞記》、《尹氏玄中記》、《崔山地理志》，皆真經良史，豈得悉謂之碎書。抱朴又云：若謂老子是得道之人，則人必勉力。若謂之神靈，則非可得也。此抱朴子私見耳，殊不知開闢之始因學而得道者，必先有自然之聖降為之師，隨機傳授焉。《定志經》云：昔天尊造化，行應自然，暗與理合，自然玄悟。．本黑文字，撰集成經。以將來則老君自然合道，而世世為師，亦何疑焉。既為大慈無為之父，亦何辭舍尊就卑，和光臭濁乎。老君謂尹喜曰：上世始已來，所更如沙塵，動則有載劫，自惟甚苦勤。《太玄經》亦云：老子積學輸轉，位登&#65287;上聖，應接無方，不可稱述。近世出化，生乎殷末。是以文始、鬼谷、張真、葛仙並云：老君生乎太無之先，經歷天地，不可稱載，此皆前世得道真仙依經演述，豈亦晚學捷見之士歟。抱朴須欲曲成私見，不覺謗祖及真，斯亦通人一蔽，未可依憑者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">　　老君雖歷代應見，<span lang="EN-US">· </span>
		而未有誕生之邊。將欲和同光塵，以立世教，乃先命玄妙玉女降為天水尹氏之女，</span><span style="font-size:9.0pt;font-family:新細明體;color:maroon">乃無上元君之化身，唐朝追尊為先天元君。</span><span style="font-family:新細明體;color:maroon">名益壽，適仙人李靈飛。</span><span style="font-size:
9.0pt;font-family:新細明體;color:maroon">靈飛李舉陶之後，至商時父子相承，得修真之道。父慶賓，年百餘歲常有少容，周遊五嶽諸山。一旦雲龍下迎，白日升天。靈飛感父升天之事，徐隱不仕，內修大道，亦百餘歲，老君未誕升天。</span><span style="font-family:新細明體;color:maroon">至商十有八世王陽甲踐祚十七年庚申歲，老君自太清境分身化黑，乘日精，駕九龍，化為五色流珠，下入玄妙鯽口中託孕。時尹氏晝寢，夢天開數丈，眾仙捧日出。良久見日漸漸小，從天而墜，為五色珠，大如彈圓，因捧吞之，覺而有孕。</span><span style="font-size:9.0pt;font-family:新細明體;color:maroon">今有流星垃在亳州天靜宮。</span><span style="font-family:新細明體;color:maroon">容顏益少，神黑安閑。所居之室，四時和暢，六黑和平，冬無凝寒，夏無酷暑，祥光明室，靈氣滿庭，眾惡不侵，萬靈港衛。八十一年不覺其久，至商二十二王武丁九年庚辰二月十五日卯時，以建丑為正，商之二月乃夏之正月也，聖母因攀李樹，忽從左腋降生。是時陽景重輝，祥雲癮庭，萬鶴翔空，四靈斕衛，玉女跪捧，九龍吐水以浴聖姿。龍出之地，因成九井。</span><span style="font-size:9.0pt;font-family:新細明體;color:maroon">今在亳州太清宮，每汲一井，九井皆動。</span><span style="font-family:新細明體;color:maroon">降生之後，登行九步，步生蓮花，指李樹為吾姓。論曰：老君常於歷劫之前降生於北玄玉國李谷之問，以李為姓。今又降於李氏之家，李木之下，生而知其姓，故指以示人，非今方姓李也。舊記有云：老君於生登行九步，目顧四方，左手指天，右手指地，曰：天上地下，惟吾獨尊。愚切以為不然。夫老君雖為三界之至尊，本以謙慈柔弱設教，央不肯虛驕恃氣以誇強自大。況釋迦生於西域兇橫之外國，于時雖有浮屠教法，殺父害母，視為常事。設或有子初生遽出不遜之語，胡王必日是子纔生早無君父，壯將若之何，時可忍而育之乎，其殺而棄之必矣。以此知其不應有是言也。</span><span style="font-size:9.0pt;font-family:新細明體;color:maroon">故今皆削去之。</span><span style="font-family:新細明體;color:maroon">其鎰日聰。</span><span style="font-size:9.0pt;
font-family:新細明體;color:maroon">老君耳平頂厚面且堅，下有垂珠，中有三門，天神之表，與凡迥異，故以為謐。或作檐者，字誤也。或作耽者，音訛也。或謂其吐舌鴣辭然而謂之恥，此又傳聞之誤也。</span><span style="font-family:新細明體;color:maroon">居乎陳國苦縣瀨鄉曲仁里渦水之陽。</span><span style="font-size:9.0pt;font-family:新細明體;color:maroon">或<span lang="EN-US">1
		</span>
		石楚國者，其地連楚，熊繹之始封也。或稱相人，或言樵人者，蓋亳北近桐城，瀨水之東四十里有譙城故也。鄉名賴，音亦以水而得其名也。陳則大嗥之墟也。宛丘之側，《禹貢》樂豫水之分，武王封舜後胡公滿於其地，因日陳國。後漢章帝時改為陳郡，今為亳州，商湯之故都也。苦縣，唐封元年改為真源縣，今為衛真縣是也。</span><span style="font-family:新細明體;color:maroon">降生九日，身有九變。一變身長六尺六寸，冠魚鵲之冠，衣黃紫八綵鳳衣獸文，混沌自生。第么一變身長七尺七寸，冠重疊冠，衣素衣，赤領袖。第三變八尺八寸，冠通天冠，衣五綵衣。第四變長九尺九寸，冠辟邪冠，衣羅桂衣。第五變長一丈三寸，冠龍蛇冠，衣朱衣。第六變長一丈五寸，冠無極之冠，衣朱玉之衣。第七變長一丈七寸，冠虛無之冠，衣黑綵洞衣。第八變長一丈一尺，冠辟邪大冠，衣龍蛇衣。第九變長一丈二尺，冠自然無黑須臾百變之冠，衣自然羽衣。皆天冠天衣，自然被體。仍有七十二相，八十一好。七十二相者，頂圓為天，面光相日，伏晨蟠起，玉枕穹窿，皓髮如鶴，長七尺餘。眉有北斗，其色翠綠。虎髭龍髯，素如潔絲。耳有垂珠，中有三門，高平如頂，厚而且堅。兩目日光，方瞳綠筋。鼻有雙柱，準骨隆隆。口方如海，唇赤如丹。氣有紫色，其香如蘭。齒如編貝，其堅若銀，數有六八，上下均平。舌長且廣，形如錦文。其音如玉，其響如金。頓高而起，頤方若矩，日角月淵，金容玉姿。龍顏肅肅，鳳視閑閑。額有兌象，參午上達。天庭平坦，金匱充盈。頰有白痣，頤有玉丸，項有三約，鶴素昂昂。垂臂過膝，手握十文，其指纖長，各有策爪，有云甲。身有綠毛，胸有偃骨，背有河魁。臍深寸余，腹軟如綿。心有錦紋，腹有玄痣。眼有輪文，足蹈二田，指有乾坤，身長丈二。褊體芳香，面方而澤。上下三停，身如金剛。貌若瑁璃，行如虎步，動若龍趁。此其相也。左扶青龍，右據白虎，前導朱雀，後從玄武，頭癮紫雲，足履蓮花，頂負兩景，五明曜日，身有圓象，洞照九天。兼前仙相，光色奇妍，總八十一，謂之好也。寄胎八十一年，極太陽之數。生而皓首，故號老，古人稱而為子。又子者，男子之通稱也，故號老子。</span><span style="font-size:9.0pt;font-family:新細明體;color:maroon">一說老者長年之稱，子者</span><span style="font-size: 9.0pt; font-family: 新細明體; color: maroon">幼作之號，欲謂之老又是初生，欲謂子又乃白首，故二義而稱之。</span><span style="font-family: 新細明體; color: maroon">唐尹文操論曰：老子者即道之身也，邇有內外不同，由能應之，身或異也。其內號者，即至一、真一、玄一、皇一、元一、帝一、太一、天一、正一等是也。至一者妙而無質也，真一者淳粹湛然也，玄一者通靈不滯也，皇一者光明無上也，元一者萬道之長也，帝一者百神之聖尊也，太上者長生之大主也，天一者司陰之真宰也，正一者盟威之法王也。謂玆九義，同出異名，既玄極，故咸言一矣。其外號者，則鬱華、大成、廣壽、隨應、赤精、錄圖、務成、尹壽、真行、錫則、燮邑、育成、郭叔等子是也。鬱華者道化光盛也，大成者玄德普資也，廣壽者怡神術贍也，廣成者攝生功博也，隨應者感通無礙也，赤精者矜靈丹著也，錄圖者符命冥合也，務成者庶績克遂也，尹壽者公正身康也，真行者精神淳粹也，錫則者仁惠有方也，燮邑者風教變俗也，育成者牧養克諧也，經成者正訓常全也，郭叔者廓清累代也。此並皆隨教得名，既降為國師，故國稱子矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　聖母既誕育道身，將返天闕復元君之位，而欲示世人有師資傳授之道，乃告老君曰：夫人受生於天地中，有清有濁。氣之清者聰明慈仁，氣之濁者愚癡兇虐，明者因修以成其性，昧者恣慾以傷命。性者身之原也，命者性之根也。是故修行之人鍊身於九丹，解結於五神，引黑於本生，滅．根於三關。九鍊十變，百節開明，胞結斷滅，乃知本真而成上仙。若不修學，則邪魔入身，百瘉從此生，夭逝因玆致，死不盡命，痛乎難言。夫仙由心學，心誠則仙成。道貴內求，內密則道來，能致靜以合真，積虛以通神，則去仙日近矣。苟心兢神勞，體煩不專，動靜喪精，耳目曠明，徒積稔索道，道逾遠也。寄寓天地問，少許時耳，若能攝黑勞神，辛苦注真，久將明道，則與天地共寄寓大無中矣。能洞虛體無，則視之不見，聽之不聞，乃與道合真矣。老子曰：今混邊塵寰，欲長存不死，隨世度人，可乎。元君曰：吾有祕寶，非聖不傳，有能修之，可以長存。老子曰：願聞其致。元君曰：至道淵奧，探不可識，非有非無，非聲非色，視之不見，搏之不得，囊括天地，至大無極，近在諸有，莫知能測，能知其則，是謂玄德。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		老子曰：其道亦有術以致之乎。元君曰：道者虛通之至真，衛者變化之玄技，因術以濟人，因修而會道，則變化無窮矣。夫道之要者無為而自然，術之祕者符與黑藥而已。符者三光之靈文，天之真信也。藥者五行之華英，地之精液也。黑者陰陽之和黑，藥物之靈爽也。人雖得一，事未畢，要資符藥，道乃訖。此吾之祕寶，爾能兼之，可以長存，度人無量矣。老子曰：身者得道之器也，黑者致命之根也，根拔則命終，器敗則道去，今欲修之，令命固道隆，得可聞乎。元君曰：稟骨肉之質，猶陶家坏也，逐未冶則敗速，身未鍊則命促，理固然也，縱使德冠草有，神疏大玄，而身猶恐未免乎老死。夫何故哉？由化致然，不得不然也。惟藥能鍊形，符能致神，神歸則心通而</span><span style="font-family:新細明體;color:maroon">性逸，形固則氣固而命全，然後化黑變精，洞入無形，飛行虛空，存亡自然，乃能長存。得道之人雖遭劫交，天地崩淪而我不能及，所以貴乎符藥，由此閑也<span lang="EN-US">·
		</span>
		。老君曰：服神丹而長生者，神靈祐之乎，將藥之力耶。元君曰：長生之功由於丹，丹之成由於神，故將合丹，必正身心，不履罪過，神明佑之，作丹必成，成丹入口，壽無已矣。天地明察，道歸仁人。萬兆蠢蠢，名日行尸，不信長生之可學，謂為虛誕；從朝至暮，但求作死之事，豈能長生之乎。恣心盡欲，奄忽輒死，千金送葬，何所益哉。神丹道成，不特長生而已，可作世寶也。知此道者，亦安用天下為。人有以國易吾方，而非其人不傳也。老子稽首曰：願聞其旨。元君乃仰天而嘯，倏忽有紫雲而蓋自天奄至，中有五色蘊光明八達，仙人涓子侍之。元君復出神圖寶章變化之方、還丹伏水火汞液金丹之術，凡七十二篇，以授老子。</span><span style="font-size:9.0pt;font-family:新細明體;color:maroon">或<span lang="EN-US">1
		</span>石其經今已不得其傳，世所錄者皆無師授，偽誤相半。仙經云：盜道無師，有翅不能飛也。</span><span style="font-family:新細明體;color:maroon">其文曰：為玄白，生金公，太陽流珠入華池，斤內五兩文萎蘿，赤鹽白雪成雌雄。五符九丹，得之飛真。道在此，人不知。五符者，一曰玄白，二曰金精，三曰飛符，四曰金華，五曰三五青龍精。九丹者，一曰白雪九轉還丹，二日雌雄九轉還丹，三日黃華九轉還丹，四曰白華九轉還丹，五曰丹華九轉還丹，六曰五色九轉還丹，七日泥汞九轉還丹，八曰金精九轉還丹，九日九鼎極耀還丹。此九丹，得一則可以長生，不在褊作也。神丹之道，皆三化五轉，至九而止。服得之者，與吾等矣。夫草木之藥，埋之則腐，煮之則爛，燒之則焦，不能自生，安能生人。如金丹之物，理之不腐，煮之不爛，燒之不焦，治之愈妙，故能令長生。是知神仙之道不在祭祀析檮鬼神，不在導引與屈伸，不在祝願多言語，不在精思自苦勤，長生之道要在神丹，知之甚易為實難，子能行之可長生。此之道成立得仙，吾亦學之非自然。又曰：上士服之升為仙官，中士服之棲集崑崙，下士服之在世長年。汝但勤之，吾不虛言。老子再拜叩頭稽首曰：九丹之道既奉慈訓矣，切聞求仙不得金液，虛自苦辛，願示其要。元君曰：大哉之問也，九丹金液同為升天之道，然九丹中金液為上。所以爾者，服九丹之人，或三年、二年、一年、半年、百日，或六十日，不可定限，服之<span lang="EN-US">·
		</span>
		乃有仙官雲龍來迎。惟服金丹者，須有仙骨在身，仙名在天。金液入口則身色紫金，立生羽翼，升天為仙官矣。凡欲服之，須長齋斷谷一年，乃得升天。自非玄中之錄及不死之名者，終不得聞九丹金液之道也。其法依前合丹金成而液之，其道畢矣。此吾祕寶也，凡千二百訣。吾與往劫塵沙天地之先，受之於元始天尊，奏而行之，得居無上元君之位。吾昔已傳至真大聖天帝上帝太微太一元君，今又授爾，爾其勉之。老君受記，復請曰：萬兆芸芸，動之死地，今以此道廣濟，如何。一不君曰：悠悠之徒，耽榮嗜慾，死者墮石投川，往而不返，甚可痛傷。然道不虛行，必受真人。此道高</span><span style="font-family: 新細明體; color: maroon">妙，祕於九玄，瓊臺雲岌，萬年一行，貽諸玄錄玉名耳。自非宿命骨相合仙之人，不得</span><span lang="EN-US" style="font-family:&quot;New MingLiu&quot;;color:maroon">·
		</span><span style="font-family: 新細明體; color: maroon">
		聞也。愚人多過，烏得違天科而妄宣乎。吾道盡此，將去矣，當遣太和元君語汝。言訖，即有千乘萬騎五帝上真擁八景玉輿來迎，白日昇天。今</span><span style="font-size: 9.0pt; font-family: 新細明體; color: maroon">《太清神丹經》，其法乃出於無上元君，其神能調和陰陽，役使風雨，進退五道，斟酌寒暑，膠駕九龍十二白虎，天下眾仙皆迎隸焉。人之生死咸由之，猶言服丹之所也。</span><span style="font-family: 新細明體; color: maroon">老君乃遠遊山澤，求鍊神仙。行經勞山，果遇太乙元君乘五色斑麟，侍官數十人，老君從之問道，元君曰：道之要者，在乎還丹金液耳。遂具授祕訣。他年之歷山，復會太乙元君，因謝神丹之方。元君曰：君是掌仙之尊，萬道之主，玄靈祕衛本玄分也，何謝之有。應運期更百餘年，可詣金闕受事。老君曰：凡民無知，死者甚眾，撫心泣血，見之傷悲，欲給以神藥令皆長生，可乎。元君曰：不可。生道至重，必授大賢及孝順篤信之士。天生萬物，有善有惡，善有宜生，惡有當除，不足給藥令皆生也。君已知之，不可輕泄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　老君以神仙之道必假修鍊，欲垂法以勸來世，故服佩符章、合神丹，</span><span style="font-size: 9.0pt; font-family: 新細明體; color: maroon">今亳州太虛宮有鍊丹井存焉。</span><span style="font-family: 新細明體; color: maroon">習真黑，</span><span style="font-size: 9.0pt; font-family: 新細明體; color: maroon">今宮有虛無殿；乃服黑之所。</span><span style="font-family: 新細明體; color: maroon">及修綱步等法，然後乘空凌虛，自然天丁神王侍衛，嘯命主致，徵召萬靈，攝制魔鬼，央斷生死，身出水火，變化萬端。</span><span lang="EN-US" style="font-family:&quot;New MingLiu&quot;;color:maroon">·
		</span><span style="font-family: 新細明體; color: maroon">
		或分身混跡，出有入無，神通自在。一日乘白鹿履庭檜之杪而升天。</span><span style="font-size: 9.0pt; font-family: 新細明體; color: maroon">今有升天鹿檜邊在亳州太清宮。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　聖紀讚曰：</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　老君體寂大無，德資妙有，成道億劫，造化萬天，自然而然，不由積學。降九皇而設教，委歷帝以為師。獨立紫清，誰與為先。今乃親聖母而寄學，從元君而訪道，欲顯真道之玄，非學不成，神仙高奇，修之可獲。俾夫尊師貴德，存牝守柔，表上聖之靈規，垂將來之妙範，所以隨機示教，．獎善懲迷．。文始、抱朴既述之於前，今更讚之於其後。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太上混元老子史略卷中竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
<font face="新細明體" color="#800000">

        </font>
        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
