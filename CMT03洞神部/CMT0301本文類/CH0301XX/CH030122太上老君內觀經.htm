<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"><font face="新細明體" color="#800000">
    </font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm"><img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部本文類</font></span><font size="3" color="#008080">(CH0301)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		太上老君內觀經</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		經名：太上老君內觀經。撰人不詳，約出於南為朝末或隋唐之際。一卷。底本出處：《正統道藏》動神部本文類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		太上老君內觀經</span></b></p>
		<p align="left" style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：天地媾精，陰陽布化，萬物以生。承其宿業，分靈道一。父母之和合，人受其生。始一月為胞，精血凝也；二月成胎<span lang="EN-US" style="background: lime">#1</span>，形兆胚也；三月陽神其為三魂動而生也<span lang="EN-US" style="background: lime">#2</span>；四月陰靈為七魄長靜鎮形也；五月五行分藏，以安神也；六月六律定腑，用滋靈也；七月七精開竅，通光明也；八月八景神具，降真靈也；九月宮室羅布，以定精一一也，十月&#28801;足<span lang="EN-US" style="background: lime">#3</span>；萬象成也。元和哺為－食，時不停也。太一帝君在頭曰泥丸君，總眾神也。照生識神，人之魂也。司命處心，納生元也<span lang="EN-US" style="background: lime">#4</span>。無英居左，制三魂也三魂也。白元居右，拘七魄也。桃孩住臍，深精根也<span lang="EN-US" style="background: lime">#5</span>。照諸百節，生百神也。所以周身，神不空也。元&#28801;入鼻，灌泥丸也。所以神明，形固安也。運動住止，關其心也。所以謂生，有由然也。予內觀之，歷歷分也。心者，禁也，一身之主。心能禁制，使形神不邪<span lang="EN-US" style="background: lime">#6</span>也。心則神也，變化不測，故無定形<span lang="EN-US" style="background: lime">#7</span>。所以五藏藏五神：魂在肝，魄在肺，精在腎，志在脾，神在心。所以字殊，隨處名也。心者，火也。南方太陽之精主火，上為熒惑，下應心也。色赤，三葉如蓮花，神明依泊，從所名也。其神也，非青非黃<span lang="EN-US" style="background: lime">#8</span>，非大非小，非短非長，非曲非直，非柔非剛，非厚非薄，非圓非方，變化莫測，混合陰陽；大包天地，細入毫芒；制之則正，放之則狂；清淨則生，濁躁則亡，明照八表，暗迷一方。但能虛寂，生道自常；永保無為，其身則昌也。以其無形，莫之能名，禍福吉凶，悉由之矣。所以聖人立君臣，明賞罰，置官僚，制法度，正以教人，人以難伏<span lang="EN-US" style="background: lime">#9</span>，唯在於心。心若清&#27972;，則萬禍不生。所以流浪生死，沉淪惡道，皆由心也。妄想憎愛，取捨去來，染著聚結，漸自纏繞，轉轉繫縛，不能解脫，便至滅亡。由如牛馬引重趍泥，轉增陷沒，不能自出，遂至於死。人亦如是<span lang="EN-US" style="background: lime">#10</span>，始生之時，神元清靜，湛然無雜。既受納有形，形染六情，眼則貪色，耳則殢聲，口則耽味，鼻則受馨，意隨健羨<span lang="EN-US" style="background: lime">#11</span>，身欲肥輕<span lang="EN-US" style="background: lime">#12</span>。從此流浪，莫能自悟。聖人慈念，設法教化，使內觀己身，澄其心也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：諦觀此身從虛無中來，因緣運會，積精聚&#28801;，乘業降神<span lang="EN-US" style="background: lime">#13</span>，和合受生；法天像地，舍陰吐陽；分錯五行，以應四時。眼為日月，髮為星辰，眉為華蓋，頭為崑崙，布列宮闕，安置精神。萬物之中，人最為靈<span lang="EN-US" style="background: lime">#14</span>。性命合道，人當愛之<span lang="EN-US" style="background: lime">#15</span>。內觀其身，惟人尊焉<span lang="EN-US" style="background: lime">#16</span>。而不自貴，妄染諸塵，不淨臭穢，濁亂形神。熟觀物我<span lang="EN-US" style="background: lime">#17</span>，何疏何親。守道長生<span lang="EN-US" style="background: lime">#18</span>，為善保真。世愚役役，徒自苦辛也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：從道受分謂之命，自一稟形謂之性，所以任物謂之心，心有所憶謂之意，意之所出謂之志，事無不知謂之智，智周萬物謂之慧，動而營身謂之魂，靜而鎮形謂之魄，流行骨肉謂之血，保神養&#28801;謂之精，&#28801;清而駃<span lang="EN-US" style="background: lime">#19</span>謂之榮，&#28801;濁而遲謂之衛，總括百骸<span lang="EN-US" style="background: lime">#20</span>謂之身，萬象備見謂之形，塊然有閡謂之質，狀貌可則謂之體，大小有分謂之軀，眾思不測謂之神<span lang="EN-US" style="background: lime">#21</span>，邈然應化謂之靈<span lang="EN-US" style="background: lime">#22</span>，氣來入身謂之生，神去於身謂之死，所以通生謂之道。道者，有而無形，無而有情，變化不測，通神群生，在人之身則為神明，所謂心也。所以教人修道，則修心也，教人修心，則修道也。道不可見，因生而明之；生不可常，用道以守之。若生亡則道廢，道廢則生亡，生道合一，則長生不死、羽化神仙。人不能長保者，以其不能內觀於心故也<span lang="EN-US" style="background: lime">#23</span>。內觀不遺，生道長存<span lang="EN-US" style="background: lime">#24</span>。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：人所以流浪惡道，沉淪滓穢，緣六情起妄而生六識，六識分別，繫縛憎愛，去來取捨，染著煩惱，與道長隔。所以內觀六識因起六欲。識從何起？識自慾起。慾從何起？慾自識起<span lang="EN-US" style="background: lime">#25</span>。妄想顛倒，而生有識。亦曰自然，又名無為，本來虛靜<span lang="EN-US" style="background: lime">#26</span>，元無有識。有識分別，起諸邪見。邪見既興，盡是煩惱。展轉纏縛，流浪生死，永失於道矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：道無生死，而形有生死。所以言生死者，屬形不屬道也。形所以生者，由得其道也；形所以死者，由失其道也。人能存生守道，則長存不亡也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：人能常清靜其心，則道自來居。道自來居則神明存身，神明存身則生不亡<span lang="EN-US" style="background: lime">#27</span>也。人常欲生，而不能虛心，人常惡死，而不能保神，亦由欲貴而不用道，欲富而不求寶，欲速而足不行，欲肥而食不飽也<span lang="EN-US" style="background: lime">#28</span>。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：道以心得，心以道明。心明則道降，道降則心通。神明之在身，由火之因&#24053;也。明從火起，火自炷發<span lang="EN-US" style="background: lime">#29</span>，炷因油潤，油藉&#24053;停。四者若廢，明何生焉？亦如明緣神照，神託心存，心由形有，形以道全，一物不足，明何依焉？所以謂之神明者，眼見、耳聞、意知、心覺，分別物理，細微悉知，由神以明，故曰神明也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">　　老君曰：虛心者遣其實也<span lang="EN-US" style="background: lime">#30</span>，無心者除其有也，定心者令不動也，安心者使不危也，靜心者令不亂也<span lang="EN-US" style="background: lime">#31</span>，正心者使不邪也，清心者使不濁也，淨心者使不穢也。此皆以有令使除也<span lang="EN-US" style="background: lime">#32</span>。四見者<span lang="EN-US" style="background: lime">#33</span>，心直者不反覆也，心平者無高低也，心明者無暗昧也，心通者無窒礙也<span lang="EN-US" style="background: lime">#34</span>。此皆本自然<span lang="EN-US" style="background: lime">#35</span>者也。粗言數者，餘可思也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：知道易，信道難；信道易，行道難；行道易，得道難；得道易，守道難。守而不失，乃常存也<span lang="EN-US" style="background: lime">#36</span>。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：道也者，不可言傳，口受而得之，常虛心靜神，道自來居<span lang="EN-US" style="background: lime">#37</span>。愚者不知，勞其形，苦其心，役其志，躁其神，而道愈遠，而神愈悲。背道求道，當慎擇焉<span lang="EN-US" style="background: lime">#38</span>。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">　　老君曰：道貴長存，保神固根，精&#28801;不散，純白不分<span lang="EN-US" style="background: lime">#39</span>。形神合道，飛昇崑崙。先天以生，後天以存，出入無間，不由其門。吹陰煦陽，制魄拘魂。億歲眷屬，千載子孫。黃塵四起，騎羊真人。金堂玉室，送故迎新。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：內觀之道，靜神定心，亂想不起，邪妄不侵，固身及物<span lang="EN-US" style="background: lime">#40</span>，閉目思尋，表裏虛寂，神道微深。外觀<span lang="EN-US" style="background: lime">#41</span>萬境，內察一心。了然明靜，靜亂俱息。念念相系，深根寧極。湛然常住，杳冥難測<span lang="EN-US" style="background: lime">#42</span>。憂患永消，是非莫識。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　老君曰：吾非聖人，學而得之。故我求道，無不受持，千經萬術，惟在心也<span lang="EN-US" style="background: lime">#43</span>。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">太上老君內觀經竟</span></b></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: maroon">#1</span><span style="font-family: 新細明體; color: maroon">『成』，《雲笈七籤》本作『為』。<span lang="EN-US"><br>
		#2</span>『而』，《雲笈七籤》本作『以』。<span lang="EN-US"><br>
		#3</span>『黑』，《雲笈七籤》本作『氣』。下同。<span lang="EN-US"><br>
		#4</span>『生元』，《雲笈七籤》本作『心源』。<span lang="EN-US"><br>
		#5</span>『深』，《雲笈七籤》本作『保』。<span lang="EN-US"><br>
		#6</span>『心能禁制，使形神不邪也』，《雲笈七籤》本作『禁制形神，使不邪也』。<span lang="EN-US"><br>
		#7</span>『故無定形』，《雲笈七籤》本作『無定形也』。<span lang="EN-US"><br>
		#8</span>『非青】之下，《雲笈七籤》本尚有一『非白非赤』。<span lang="EN-US"><br>
		#9</span>『人以難伏』，《雲笈七籤》本作『人之難伏』。<span lang="EN-US"><br>
		#10</span>『是』，《雲笈籤》本作『之』。意義相同。<span lang="EN-US"><br>
		#11</span>『隨』，《雲笈七籤》本作『懷』 。<span lang="EN-US"><br>
		#12</span>『肥輕』，《雲笈籤》本作『輕肥』 。<span lang="EN-US"><br>
		#13</span>『業』，原作『華』。玆據《雲笈七籤》本改。<span lang="EN-US"><br>
		#14</span>『人最為靈』，《雲笈七籤》本作『人稱最靈」。<span lang="EN-US"><br>
		#15</span>『人當愛之』，《雲笈七籤》本作－『當保愛之』。<span lang="EN-US"><br>
		#16</span>『惟人尊焉』，《雲笈七籤》本作『誰尊之焉』。<span lang="EN-US"><br>
		#17</span>『熟』，《雲笈七籤》本作『孰』。<span lang="EN-US"><br>
		#18</span>『長』，《雲笈籤》本作『全』。<span lang="EN-US"><br>
		#19</span>『鴃』，原作『駛』，形近而訛也。『鴃』音<span lang="EN-US">kudi</span>，同『快』。玆據《雲笈七籤》本改。<span lang="EN-US"><br>
		#20</span>『骸』原作『神』。玆據《雲笈七籤》本改。<span lang="EN-US"><br>
		#21</span>『測』，《雲笈七籤》本作『得』。<span lang="EN-US"><br>
		#22</span>『邈』，《雲笈鑲》本作『莫』。<span lang="EN-US"><br>
		#23</span>《雲笈七籤》本無『長』、『能』二字。<span lang="EN-US"><br>
		#24</span>『長』，《雲笈七籤》本作『常』。<span lang="EN-US"><br>
		#25</span>『識從何起』至『慾自識起』，《雲笈七籤》本作『從何而起，從心識起，心從我起，我從欲起』。<span lang="EN-US"><br>
		#26</span>『靜』，《雲笈七籤》本作『凈』。<span lang="EN-US"><br>
		#27</span>『亡』原作『忘』。玆據《雲笈七籤》本改。<span lang="EN-US"><br>
		#28</span>『由』，《雲笈七籤》本作『猶』。按『由』乃『猶』之假借字。又《雲笈七籤》本在『不用道』、『不求寶』有『肯』字。『速』，《雲笈七籤》本作『疾』，義同。<span lang="EN-US"><br>
		#29</span>『發』，《雲笈七籤》本作『存』。<span lang="EN-US"><br>
		#30</span>《雲笈籤》本在『老君曰』彼尚有『所以言』三字。<span lang="EN-US"><br>
		#31</span>《雲笈七籤》本無『安心者使不危也，靜心者令不亂也】 二句。<span lang="EN-US"><br>
		#32</span>《雲笈七籤》本『以』作『已』、『令』作『今』，誤。<span lang="EN-US"><br>
		#33</span>《雲笈七簽》本無『四見者』 三字。<span lang="EN-US"><br>
		#34</span>『窒』，《雲笈七籤》本作『質』。<span lang="EN-US"><br>
		#35</span>『然』，原作『照』。玆據《雲笈七筆》本改。<span lang="EN-US"><br>
		#36</span>『守而不失，乃常存也』，《雲笈七籤》本作『守道不失，身常存也』，義較確。<span lang="EN-US"><br>
		#37</span>『居』，《雲笈七籤》本作『也』。<span lang="EN-US"><br>
		#38</span>『當慎擇焉』，《雲笈七籤》本作『怨道不慈』。<span lang="EN-US"><br>
		#39</span>『純』，《雲笈七籤》本作『淳』。<span lang="EN-US"><br>
		#40</span>『固』，《雲笈七籤》本作『周』。<span lang="EN-US"><br>
		#41</span>『觀』，原作『藏』。玆據《雲笈七籤》本改。<span lang="EN-US"><br>
		#42</span>『杳』，《雲笈七籤》本作『窈』。<span lang="EN-US"><br>
		#43</span>《雲笈七籤》本在『心』後多一『志』字。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
