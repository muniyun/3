<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../../CMTimages/Topicxxx.gif" width="483" height="72"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部本文類</font><font size="3" color="#008080">(CH0301)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		南華真經卷之三</span></b></td>
      </tr>
		<tr>
        <td width="95%" align="center" height="100%">
        <b>
		<span style="font-family: 新細明體; color: maroon">外篇天地第十二</span></b></td>
      </tr>
      <tr>
        <td width="95%" align="center" height="100%">
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　天地雖大，其化均也；萬物雖多，其治一也；人卒雖眾，其主君也。君原於德而成於天，故日：玄古之君天下，無為也，天德而已矣。以道觀言而天下之君正，以道觀分而君臣之義明，以道觀能而天下之官治，以道汎觀而萬物之應備。故通於天地者，德也；行於萬物者，道也；上治人者，事也；能有所藝者，技也。技兼於事，事兼於，義兼於德，德兼於道，道兼於天。故日：古之畜天下者，無欲而，天下足，無為而萬物化，淵靜而百姓定。《記》 
		曰：通於一而萬事畢，無心得而鬼神服。夫子曰：夫道，覆載萬物者也，洋洋乎大哉。君子不可以不剖心焉。無為為之之謂天，無為言之之謂德，愛人利物之謂仁，不同同之之謂大，行不崖異之謂寬，有萬不同之謂富。故執德之謂紀，德成之謂立，循於道之謂備，不以物挫志之謂完。君子明於此十者，則韜乎其事心之大也，沛乎其為萬物逝也。若然者，藏金於山，藏珠於淵，不利貨財，不近貴富；不樂壽，不哀夭；不榮通，不醜窮；不拘一世之利以為己私分，不以王天下為己處顯。顯則明，萬物一府，死生同狀。夫子日：夫道，淵乎其居也，滲乎其清也。金石不得，無以嗚。故金石有聲，不考不嗚。萬物孰能定之。夫王德之人，素逝而恥通於事，立之本原而知通於神。故其德廣，其心之出，有物採之。故形非道不生，生非德不明。存形窮生，立德明道，非王德者邪。蕩蕩乎，忽然出，勃然動，而萬物從之乎，此謂王德之人。視乎冥冥，聽乎無聲。冥冥之中，獨見曉焉；無聲之中，獨聞和焉。故深之又深而能物焉，神之又神而能精焉。故其與萬物接也，至無而供其求，時騁而要其宿；大小、長短、脩遠。黃帝遊乎赤水之北，登乎崑崙之丘而南望，還歸，遺其玄珠。使知索之而不得，使離朱索之而不得，使喫詬索之而不得也，乃使象罔，象罔得之。黃帝曰：異哉，象罔乃可以得之乎。堯之師日許由，許由之師日齧缺，齧缺之師曰王倪，王倪之師日被衣。堯問於許由曰：齧缺可以配天乎？吾藉王倪以要之。許由曰：殆哉圾于天下。齧缺之為人也，聰明截知，給數以敏，其性過人，而又乃以人受天。彼審乎禁過，而不知過之所由生。與之配天乎？彼且乘人而無天。方且本身而異形，方且尊知而火馳，方且為緒使，方且為物紋，方且四顧而物應，方且應眾宜，方且與物化而未始有恆。夫何足以配天乎？雖然，有族，有祖，可以為眾父，而不可以為眾父父。治，亂之率也，北面之禍也，南面之賊也。堯觀乎華。華對人曰：嘻，聖人。請祝聖人。使聖人壽。堯曰：辭。使聖人富。堯曰：辭。使聖人多男子。堯曰：辭。封人曰：壽、富、多男子，人之所欲也。汝獨不欲，何邪？堯曰：多男子則多懼，富則多事，壽則多辱。是三者，非所以養德也，故辭。封人曰：始也我以汝為聖人邪，今然君子也。天生萬民，必授之職。多男子而授之職，則何懼之有。富而使人分之，則何事之有。夫聖人，鶉居而轂食，烏行而無彰；天下有道，則與物皆昌；天下無道，則脩德就問；千歲厭世，去而上倦；乘彼白雲，至于帝鄉；三患莫至，身常無殃；則何辱之有。封人去之。堯隨之，曰：請問。封人曰：退已。堯治天下，伯成子高立為諸侯。堯授舜，舜授禹，伯成子高辭為諸侯而耕。禹往見之，則耕在野。禹趨就下風，立而問焉，曰：昔堯治天下，吾子立為諸侯。堯授舜，舜授予，而吾子辭為諸侯而耕。敢問，其故何也？子高曰：昔堯治天下，不賞而民勸，不罰而民畏。今子賞罰而民且不仁，德自此衰，刑自此立，後世之亂自此始矣。夫＃１子闔行邪？無落吾事。浥侶乎耕而不顧。泰初有無，無有無名；一之所起，有一而未形。物得以生，謂之德；未形者有分，且然無問，謂之命；留動而生物，物成生理，謂之形；形體保神，各有儀則，謂之性。性脩反德，德至同於初。同乃虛，虛乃大。合喙嗚；喙嗚合，與天地為合。其合縉縉，若愚若昏，是謂玄德，同乎大順。夫子向于老聰曰：有人治道若相放，可不可，然不然。辨者有言日，離堅白若縣寓。若是則可謂聖人乎？老聰曰：是胥易技係、勞形休心者也。執狸之狗成思，猥狙之便自山林來。丘，予告若，而所不能聞與而所不能言。凡有首有趾無心無耳者眾，有形者與無形無狀而皆存者盡無。其動、止也，其死、生也，其廢、起也，此又非其所以也。有治在人，忘乎物，忘乎天，其名為忘己。忘己之人，是之謂入於天。蔣間翹見季徹曰：魯君謂蒐也曰，請受教。辭不獲命，既已告矣，未知中否，請嘗薦之。吾謂魯君日，必服恭儉，拔出公忠之屬而無阿私，民孰不敢輯？季徹局局然笑曰：若夫子之言，於帝王之德猶螳娘之怒臂以當車轍，則必不勝任矣。且若是，則其自為處危，其觀臺，多物將往，投邊者眾。蔣聞翹親覦然驚曰：蒐也沱若於夫子之所言矣。雖然，願先生之言其風也。季徹曰：大聖之治天下也，搖蕩民心，使之成教易俗，舉滅其賊心而皆進其獨志，若性之自為，而民不知其所由然。若然者，豈兄堯舜之教民，淇津然弟之哉？欲同乎德而心居矣。子貢南遊於楚，反於晉，過漢陰，見一丈人方將為圃畦，鑿隧而入井，抱甕而出灌，猾猾然用力甚多而見功寡。子貢曰：有械於此，一日浸百畦，用力甚寡而見功多，夫子不欲乎？為圃者仰而視之曰：奈何？曰：鑿木為機，後重前輕，挈水若抽。數如秩湯，其名為檸。為圃者忿然作色而笑曰：吾聞之吾師，有機械者必有機事，有機事者必有機心。機心存於胸中，則純白不備；純白不備，則神生不定；神生不定者，道之所不載也。吾非不知，羞而不為也。子貢瞞然慚，俯而不對。有問，為圃者曰：子奚為者邪？曰：孔丘之徒也。為圃者曰：子非夫博學以擬聖，於于以蓋眾，獨弦哀歌以賣名聲於天下者乎？汝方將忘汝神氣，墮汝形骸，而庶幾乎。而身之不能治，而何暇治天下乎。子往矣，無乏吾事。子貢卑陬失色，頊頊然不自得，行三十里而後俞。其弟子曰：向之人何為者邪？夫子何故見之變容失色，終日不自反邪？曰：始吾以為天下一人耳，不知復有夫人也。吾聞之夫子，事求可，功求成。用力少，見功多者，聖人之道。今徒不然。執道者德全，德全者形全，形全者神全。神全者，聖人之道也。託生與民並行而不知其所之，沱乎淳備哉。功利機巧必忘夫人之心。若夫人者，非其志不之，非其心不為。雖以天下譽之，得其所謂，警然不顧；以天下非之，失其所謂，儻然不受。天下之非譽，無益損焉，是謂全德之人哉。我之謂風波之民。反於魯，以告孔子。孔子曰：彼假脩渾沌氏之術者也；識其一，不知其二；治其內，而不治其外。夫明白入素，無為復朴，體性抱神，以遊世俗之間者，汝將固驚邪？且渾沌氏之術，予與汝何足以識之哉。諄芒將東之大壑，適遇苑風於束海之濱。苑風曰：子將奚之？曰：將之大壑。曰：奚為焉？曰：夫大壑之為物也，注焉而不滿，酌焉而不竭；吾將遊焉。苑風曰：夫子無意于橫目之民乎？願聞聖治。諄芒曰：聖治乎？官施而不失其宜，拔舉而不失其能，畢見其情事而行其所為，行言自為而天下化，手撓顧指，四方之民莫不俱至，此之謂聖治。願聞德人。曰：德人者，居無思，行無慮，不藏是非美惡。四海之內共利之之為悅，共給之之為安；炤乎若嬰兒之失其母也，儻乎若行而失其道也。財用有餘而不知其所自來，飲食取足而不知其所從，此謂德人之容。願聞神人。曰：上神乘光，與形滅亡，此謂照曠。致命盡情，天地樂而萬事銷亡，萬物復情，此之謂混冥。門無鬼與赤張滿稽觀於武王之師。赤張滿稽曰：不及有虞氏乎，故離此患也。門無鬼曰：天下均治而有虞氏治之邪？其亂而後治之與？赤張滿稽曰：天下均治之為願，而何計以有虞氏為。有虞氏之藥瘍也，禿而施髮，病而求醫。孝子操藥以脩慈父，其色煉然，聖人羞之。至德之世，不尚賢，不使能；上如標枝，民如野鹿；端正而不知以為義，相愛而不知以為仁，實而不知以為忠，當而不知以為信，蠢動而相使，不以為賜。是故行而無邇，事而無傳。孝子不諛其親，忠臣不諂其君，臣子之盛也。親之所言而然，所行而善，則世俗謂之不肖子；君之所言而然，所行而善，則世俗謂之不肖臣。而未知此其必然邪？世俗之所謂然而然之，所謂善而善之，則不謂之導諛之人也。然則俗故嚴於親而尊於君邪？謂己導人，則勃然作色，謂己諛人，則怫然作色。而終身導人也，終身諛人也，合譬飾辭聚眾也，是終始本末不相坐。垂衣裳，設采色，動客貌，以媚一世，而不自謂導諛，與夫人之為徒，通是非，而不自謂眾人，愚之至也。知其愚者，非大愚也；知其惑者，非大惑也。大惑者，終身不解；大愚者，終身不靈。三人行而一人惑，所適者猶可致也，惑者少也；二人惑則勞而不至，惑者勝也。而今也以天下惑，予雖有祈嚮，不可得也。不亦悲乎。大聲不入於里耳，折楊皇華，則嗑然而笑。是故高言不止於眾人之心，至言不出，俗言勝也。以二垂踵惑，而所適不得矣。而今也以天下惑，予雖有祈嚮，其庸可得邪。知其不可得也而強之，又一惑也，故莫若釋之而不推。不推，誰其比憂。厲之人夜半生其子，遽取火而視之，汲汲然唯恐其似己也。百年之木，破為犧樽，青黃而文之，其斷在溝中。比犧樽於溝中之斷，則美惡有問矣，其於失性一也。躡與曾史，行義有間矣，然其失性均也。且夫失性有五：一日五色亂目，使目不明；二日五聲亂耳，使耳不聰；三日五臭薰鼻，困慢中顆；四日五味濁口，使口厲爽；五日趣舍滑心，使性飛揚。此五者，皆生之害也。而楊墨乃始離歧自以為得，非吾所謂得也。夫得者困，可以為得乎？則鳩鴉之在於籠也，亦可以為得矣。且夫趣舍聲色以柴其內，皮弁鵡冠縉質紳脩以約其外，內支盈於柴柵。外重纏繳，院院然在纏繳之中而自以為得，則是罪人交臂歷指而虎豹在於囊檻，亦可以為得矣。</span></p>
		</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
<object classid="clsid:6BF52A52-394A-11d3-B153-00C04F79FAA6" id="Player" height="45"
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="\\Pch-p4-26\d\Inetpub\wwwroot\INDEXC3\C3WMA\C3X05WMA\X0501.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="50">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="1191">
</object>
        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
