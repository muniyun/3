<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部眾術類</font></span><font size="3" color="#008080">(CH0309)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		雁門公妙解錄</span><span style="font-family: 新細明體; color: maroon">并序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：雁門合妙解錄。唐代著作。一卷。底本出處：《正統道藏》洞神部眾街類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 24.0pt; font-family: 新細明體; color: maroon">
		雁門公妙解錄</span><span style="font-family: 新細明體; color: maroon">并序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　余少抱其疾，專意修養，至於金石服餌，亦嘗勤求。竊見今時好事者，不顧貨財，大修爐火，謂河車立成，變土石為金丹，丹砂立化，可壯筋髓。然而往往為藥所俟，醫救莫及，何哉。豈根源不正歟，將師法不明歟，奚終不相副，如此之甚也。余因覽道書，偶見九霄君告劉泓丹藥要訣，乃論俗徒都未窺至道毫末，而妄自誇街，誑誘時人，凡所施為，無非自戕之捷徑，能無悲乎。真仙之言，定不誣矣。余以懷滯惑方困於是，今故訣其要語，書之座隅，目之曰《妙解錄》。冀觀覽之時，疑撓盡釋，雖未達金液保身之衛，當必免毒丹傷命之虞，亦天年之幸也。如有同我斯志者，固願攻其未悟耳。大中九年乙亥歲五月十八日甲子謹序。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>辯金石藥並去毒訣</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　漢安帝時有劉泓者，久學至道，棄官入山。後至延光元年十一月，九霄君來降，為憫道士不知燒丹正道，乃指陳至藥之根源，分別雜丹之門戶，並解金石毒保仙丸方，傳付於泓，疏之於後。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　九霄君謂劉泓日：夫學鍊金液還丹，並服丹砂硫黃，兼諸乳石等。世人苦求得之，將謂便成至藥，不知深淺，競學服餌，皆望長生不死者也。並不悟金丹並諸石藥，各有本性，懷大毒在其中，道士服之，從羲軒以來萬不存一，未有不死者矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　泓再拜稽首，問日：何也。九霄君曰：世人所造金丹服餌，皆求長生。愚者即劫力以資，俗人又欲將至藥，求其點化金銀，榮其行尸，以養僕妾。但一起心，即是必死之兆，至藥亦元因而見也。惟仙教藥無雙能，功無二用。又不知藥有至毒，造成丹後，世人只知餘甘子制河車，磁石引針，硫黃乾水銀，將謂制金丹了，便元毒矣。假如先賢鍊秋石，秋石以地霜結成，能引生汞，亦能制金石毒。如有伏者，中路毒發，不可禁止，必見死矣。縱不死，亦卒患惡瘡，此為先兆也。秋石云能解毒，且見朱砂、紫粉、毒霜并硫黃等，被秋石制伏，豈有毒矣。先聖遺教，世人難知焉，知之者真人也，不知者凡人也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　泓又問日：變化銅鐵之藥，並不堪服、何也。九霄君日：緣點化藥法，多用礬石、硝石、砲砂之類，共結成毒。雖能乾汞及化鋼鐵，其用火時候亦與金丹藥不同，綠毒成結在其中，縱千消萬化，毒終不出。亦如人毒在心內，不從外入。亦如木中有火，火元在內。其點化之道，本毒在內，各受其性色目，法作不同，氣遞相生，各懷毒性，雄雌硝砲雜類，相助其火候，不依天時地理之法，或近或遠毒者，蓋不稟天道而成。則知古往仙人不服此藥，明矣。綠有大毒，造化之力不足也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　泓又問日：點化之藥，為有雜石眾毒，固不堪服。常聞換頭紫粉，七返丹砂，元礬砲所雜，可以服否。九霄君曰：此二藥，世人千百中元一人解者。縱能為之，亦不堪服，何也。且換頭紫粉，是仙人所修，以為宮室所用，綠有硫黃在其中，水銀入硫黃含大毒，豈可服哉。又七返丹砂，雖燠令伏火，本元四象五行，筋骨血肉，陰陽黑不全，如服之，令人五藏血乾。凡人血少即羸，血盡即死矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　泓又問日：世人修丹砂，顆塊不破顏色如故，大火燒之不動者，復如何。九霄君日：凡朱砂凝結之初，皆於砂石中成質。縱是光明砂，飛之，每一斤只得十二兩汞，其四兩即是山澤滓漬之物，懷其大毒。道士若不解出滓，便相和服之者，則澀人氣脈，乾人血液，豈得益乎。瓦從古至今，道士未經至仙之教，皆謂伏火丹砂是死水銀，妄言金砂入五內，有不死之兆，甚錯矣。世人豈不知從生服者，未有不死之人。唯硫黃獨體，不入他藥，猶能去人積玲。不可多服，綠是孤陽，氣不全耳。其他小衛，固所不論。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　泓又問曰：何藥則堪服，可以延駐。九霄君曰：我仙人所鍊至藥，例是日魂月魄，四氣為象。日魂不離日裹，月魄不離月中。假如至藥，亦不離從木而生，何也。木之從青，以水銀內含其火。火為陽，以象朱砂。朱砂屬離，離為南方火之位。火為朱砂，亦同木中有火，配木火入中宮之土，土能剋水，火能生土，而成道。如人初生嬰孩，乃長大，還為人父母，遞換相承，本處其一。至藥根本，亦不處二。道之元根，以心為根。道之元用，以四時受氣發生，各得其所為用。道因氣之生，因氣而死。至藥服之不死者，蓋為不參雜諸味，元毒。銷成汁為器，或方或圓，並皆赫然通徹，晝夜光明，然始堪服。去人昏沉，定人神思，除邪魅，耐寒暑，皮膚潤澤，髭鬢不白，返老成少，千日可驗，故服之不死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　泓又問日：至藥有幾般。九霄君日：真正之門有三焉，一曰神符上仙上丹，二日白雪中仙上丹，三曰九轉下仙上丹。其三般丹，同出一門而異名，各有三一禁法，亦不可輕傳於人。何謂不可輕傳。假如神符丹，若元太一宮天一官成者．即名曰液，終不見成器。綠天一宮總名，其三一此不可傳。白雪若不堅不成冰，不入調青，不受青黑，共粉毒元別，亦如日元烏而不明，月元桂而元魄相似。綠凝成堅冰，調青如磁石引針，其三一不可傳。曾青白雪成質，其三一不可傳。白雪成結，即入其紫宮用，綠以四氣納萬象而成質，其三一不可傳。夫至藥若不受四氣混沌氣，豈得號曰龍虎之丹。所以我仙人天地之玄化成寶，同日月之光。如神符白雪修鍊功畢，即有上昇之路。九轉即返老成少，顏如童子，壽同南山矣。其三一之訣，不許輕傳，豈不宜哉。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　泓又問曰：三一旨玄矣祕矣，未知何人，即可傳授。九霄君曰：如吾者即可傳授。夫三一者，造化之機關也。非獨至藥有之，人身中亦皆有之自備。若能修身中三一者，即子母不相離，神氣自相守，怡怡和煦，光照明白。子不見至陽之月，，當晝之景乎。風雲不生，纖埃不動，碧空澄靜，豈有障翳哉。人亦有之。若能常調三一，萬慮不生，與碧空之氣相合，內外光明，虛元同體者，亦可昇騰矣。世人或有竊聞此道者，云是服氣，乃鼻吸口吐，鼓腮嚥之，立可致其隕斃。亦如藥中錯服毒丹，不可救已。所以身中三一，與至藥三一不殊。其身中三一，亦不輕傳也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　泓又問日：如有人先服丹砂及乳石、硫黃、紫粉毒發者，如何救解之。九霄君日；已服死者，即不言也。如有已後服者，只可救之。遞相勸道士，急造保仙丸救之，可存性命。假如換頭紫粉，緣不入凝白雪為骨，骨為陽。及元調青入者，即名大毒紫粉，人服不看多少遠近，如喫雜物犯者，不問日月遲晚發，不在醫限例，不出三日五日，元藥可救之。如服硫黃、紫粉、伏火丹砂及諸乳石，若毒發，保仙丸猶可、救</span><span lang="EN-US" style="font-family: New MingLiu; color: maroon">i
		</span><span style="font-family: 新細明體; color: maroon">
		丈之，十有二三命在。若曾服諸石藥之毒，雖未發，能防備，預服保仙丸，尤妙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　泓又問曰：三大丹既延駐人命，元毒，如未畢功，可以服否。九霄君日：神符白雪九轉&#65287;，未經太一宮天一宮者，四象未全，不可服。如有人俟服者，忽覺發動不安，但急服伏龍肝汁，並甘草湯、生蒙豆汁，乃立定，少見命終，何也。綠此三藥並元雜類相撓，只空有火毒，遂不至於死。除此三般，其餘丹砂之流，雖然一朝一夕強餐，亦能益色。如忽發動，命即危矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　泓曰：保仙丸法可得聞乎。九霄君日：保仙五子丸，此法仙家所祕。然亦令擇有道之士以授之，護其性命。今一一教爾，並粗舉三丹大略。爾宜熟思之，流傳以救未悟者。無忘吾言，吾將往矣。泓乃雨淚稽顯再拜，九霄君舉手告別，入雲不見矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉泓乃於山中刻石書記，後有道士見之錄出，遂流傳於世。至唐開元中通玄先生張果，獻上此方。明皇喜悅，秘於禁中。通玄兼述三丹之功極備，但元修丹之法，今不書去繁也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">雁門公妙解錄竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>