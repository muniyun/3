<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞神部眾術類</font></span><font size="3" color="#008080">(CH0309)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		上洞心丹經訣</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #993300">
		經名：上洞心丹經訣。撰人不詳，約出於唐宋。係抄錄《抱朴子內篇》、《黃帝九鼎神丹經訣》等書改編成，假託太極真人嗣孫手述。三卷。底本出處：《正統道藏》洞神部眾術類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin: 0 0cm" align="center"><b>
		<span style="font-size: 18.0pt; font-family: 新細明體; color: #993300">
		上洞心丹經訣卷上</span></b></p>
		<p style="line-height: 150%; margin: 0 0cm" align="center">
		<span style="font-family:標楷體;
color:#993300">太極真人嗣孫手述</span></p>
		<p style="line-height: 150%; margin: 0 0cm">　</p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　仙翁曰：欲求神仙，當得至要。至要在寶精行氣，服食大藥。雖云行氣，而行氣有數十法，大要在還精補腦。雖云服氣，而服氣之法百餘事，大要在胎息。雖云服藥，而服藥之方千餘條，大要在金液還丹。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　訣曰：寶精行氣數十法，此不具載。其大要在還精補腦者。其法須於子後午前六陽之時為之，或子後丑前，或身中腸生之時而為之，善矣。於此時入靖，或不拘行住坐臥，亦可。須當內外貞白，專氣致柔如嬰兒。然後自玉堂尾問起火行氣，直過夾脊雙關，上入三山，直至玉京山，久則自然腦滿。三一九室之妙道，實在於斯焉。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　訣曰：服氣之法百餘事，如非姻碧靄，中黃玄黃，沆淦淪漢，紫霞青芽，懼靈望舒，靈曄欽炎，九呈五精，皆服氣之法，若此未易詳言。而胎息一法，實為服氣之大要。其法始焉，必用震卦時入靖，或不拘行住坐外，必要內外貞白，專氣致柔如嬰兒。然後如子居母腹，呼吸在玄牝之根，綿綿若存。久久服之，直使一萬三千五百息，息息入胎。一日十二時百刻，刻刻調和。小則骨正筋柔，膚若凝脂，百病不侵，延年不死。大則入水不溺，入火不焚，脫胎換骨，隱顯變化，身外有身，與道合真，其道在人耳。此二要訣者，內丹之道要，於斯畢矣。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　訣曰：仙翁云服藥之方千條，末學豈能周知，其大要在金液還丹者。今古登真達道而成仙者，未有不由金液還丹，而能成者也。其金液還丹者，外丹也。古聖鍊法，有無中生有之金液還丹者，上也。此乃上古聖聖以心傳之，不留文字，而至祕者也。要之非凡俗所可知，非末學所能成。其爐鼇鼎器，採藥進火之法，實未可輕泄於言語文字之問。斯丹一成，拔宅飛去，變化其可量乎。其有九鼎飛伏金液還丹者，次也。此亦聖賢授受，以口傳之，豈文字能盡者。中問取玄黃華，造六一泥，漆土釜，固神爐，作華池，生神水，釀春嘐，醞左味，採藥材，進火候，一切飛伏返還金液之法，非至士真人不能鍊，豈下愚凡俗之所能獲也。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　今仙翁玉岌所珍心丹一方，乃太上上洞仙經之所載，金液還丹之次方也。藥材乃九鼎中之第一性味，乃八石中之上等。制鍊有方，轉鍊無異，不用雜類，止用一珍，九轉鍊之，而成金液還丹，自換骨而至飛昇，井井有條，接引真仙，上入太清，與無中生有之金</span><span style="font-family:新細明體;color:#993300">液還丹，殊途同歸，功用不異，實為至道不煩之妙也。凡世希有之仙方也。</span></p>
		<p style="line-height: 150%; margin: 0 0cm">
		<span style="font-family:新細明體;
color:#993300">
		　　仙翁曰：傳受之法，取旺相吉日，先齋戒沐浴，立壇，設太上一座於水上，於無人之地，燒香上白，欲以長生之道，用傳某甲，及丹經盟信之物，著案上，置座在此，今欲受道。向北伏一時之中，若天晴無風，可受之，共飲白雞血為盟，乃投信物於水中。萬兆無仙骨者，終不見此內外金液還丹之道也。故吾師云，一代之中，不過二三人得之。又云，八極之內，將詛幾人見知祕訣，難聞得之者少，必盟誓方事相傳。長生神仙之藥，神祕至重，萬金不傳，必授賢者。若有傳者，限百年內得傳一人，敵血為盟，而後傳之。若於至人違負漏泄，天帝譴謫，永謝玄路。太玄仙都使盟者心迷意亂。所傾敗死，即仙君使精神昏濁，所學不成。大司錄三天，司命臧算伐年，所作不成，受罰於太玄都。<span lang="EN-US"><br>
		</span>
		　　仙翁曰：欲合神丹，當於深山大澤，或窮里曠野無人之處。若於人中作之，必於高牆厚壁，令中外不見，亦可也。結伴不過二三人耳。先齋七日，沐浴五香，置加精潔，勿經穢汙喪死嫁娶之家相往來。</span></p>
		<p style="line-height: 150%; margin: 0 0cm">
		<span style="font-family:新細明體;
color:#993300">
		　　仙翁曰：欲市其神藥，必先齋七日，以子丑日沐浴，以執日市之。當於月德地坐，勿與人爭貴賤。玄女曰：作藥以五月五日大良，以用七月七日始，以甲子、丁巳、開除之日為善，甲申、乙巳、乙卯次之。作藥忌日，春戊辰、己巳，夏丁巳、戊申、壬辰、己未，秋戊戌、辛亥、庚子，冬戊寅、己未、癸卯、癸酉，及月殺，及支天季、四孟、仲季月收，壬午、丙戌、癸亥、辛巳、月建、諸朔望，皆凶，不可用以起火，合神藥。慎不得與俗問愚人交通，勿令嫉拓多口舌人，不信道者，聞知之也，神藥不成。神藥成，便為真人，上天入淵，變化恍惚，可以舉家皆仙，何但一身。俗人惜財，不合丹藥，及信草木之藥，且草木藥埋之即朽，煮、之即爛，燒之即焦，不能自生，焉能生人。可以療病益氣，又不免死也。還丹至道之要，非凡所聞。</span></p>
		<p style="line-height: 150%; margin: 0 0cm">
		<span style="font-family:新細明體;
color:#993300">
		　　夫肖形天壤，人最為貴。限以速老則死，善養則生，生可惜也，死可畏也。是以道家至祕而重者，莫過此長生之方也。若長生之藥方法，莫過此神丹之道也。若此道不長生，則古無長生矣。夫生之在己，其利實大。論至貴賤，雖爵為公侯，不足以論，比其輕重，雖賞有封畿，不足以百年之壽。三萬餘日，幼弱則未有所知，衰邁則歡樂無味。童蒙昏耄，除數十年，平和喜笑，八九千日。颺飛電激。顧盼以盡，今百年者，萬中一焉，假或終之，一辰憂迫擾。所以上士之務，先營長生事定，可以任意，不期羽化，取樂人間，同彭祖之享年，比少君之遐壽。可以畜妻子，可以居官秩，無虧上下之節，不失人理之歡，實盛事矣。人之為體，易傷難養，攻毀之者非一條。過於剋剝，劇乎搖拔，精靈固於焦擾，榮衛消於數用，煎熬形器，剋削平和，飲食失宜，榮衛過度，當風臥濕，變起膏育，方托命於草木之醫，或投誠於祭祀之助，猶渴穿井於高阜，若飢起阱於石田，草木之</span><span style="font-family: 新細明體; color: #993300">藥，何所補之，神鬼之力，曷能濟之。若命可以草木延，病可以祭祀除，則醫人悉長生，巫師永不病。故經云，不在祭祀事鬼神，不在誓願多言語，養生之道，唯在神丹。知之不易，行之實難。而學道之人少進多退，競知者眾，克終者鮮。如井不達泉，終為棄井。故非長生難聞，若聞道行之為難，非行之難，終之難也。非至明不能察也，非至勤不能學也。若易得則漢武遇少君已得之矣，易明則劉向案枕中已明之矣。故黃帝登崆峒而訪道，夏禹封金簡於玉函，或功就而上昇，或道成而仙去，事昭故實，法茂前修者，長生之法。若不精加功勤，徒學一切旁門無益。要當時不可失，不俟終日，生前一切之有為，唯有長生之可重。神丹一成，與天地相畢。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　仙翁曰：世之鍊靈砂者，乃用抽出砂中汞，配硫黃，二八而成靈砂。但至一轉者，至士服之，可以通靈，故號靈砂。愚人服之，百病皆愈。若到九轉，號稱還丹。依法鍊服，亦能變化飛昇。其硫黃乃火輸，與日輪之氣相交，而生此丹。砂者具南方正色，察太陽真精，含天地之至神，列仙藥之上品。蓋其內具硫體而含汞，若依仙方，鍊之九轉，乃真靈砂也。修煉之士服之，指日昇仙，飛昇太清，其功莫可言也。</span><span lang="EN-US" style="font-family:&quot;New MingLiu&quot;;color:#993300"><br>
		<br>
　</span></p>
		<p style="line-height: 150%; margin: 0 0cm"><b>
		<span style="font-family: 新細明體; color: #993300">上洞太－心丹祕方</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　按《本草》丹砂味甘，微寒，無毒，主療身體五藏百病，養精神，安魂魄，益氣明目，通血脈，止煩滿消渴，益精，悅澤人面，殺精邪惡鬼，除中惡腸痛，毒氣疥瘓諸瘡，久服通神明，不老輕身神仙。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　按仙方鍊為還丹金液，服之者腹中三尸九蟲死，身中一切諸病，盡皆除愈，髮白更黑，齒落更生，返老還童，延年不死，神仙蛻殼換骨，日中影不見。始服之壽百歲，三轉服之壽三百歲，五轉服之壽五百歲，七轉服之壽千歲，九轉丹成，功行圓滿，服之飛昇。昔李少君數百歲在人問，陰長生四百歲，挈妻子遨遊州郡。古之如何，候拔宅飛昇者八十餘家，白日飛昇者不可勝紀，是有徵驗久矣。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　仙訪曰：凡造藥起火，皆爐邊施祭，以好白酒五升，牛羊脯各三斤，黃粱米飯三升，大棗三升，梨一斗，熟雞子三十枚，鯉魚三頭，各重三斤，凡用三案，案皆二碗。再拜祝曰：小兆臣某，恭誠惟大道君、老君、太和君。一及小兆臣某，貪生樂道，轉鍊神丹。願祈使某令藥不飛不亡，皆使伏火，藥已好善，隨手變化，黃白悉伏。服藥飛仙，朝於紫宮，命長無極，得至真人。行酒起，再拜畢，諸赤色果木橘柚皆上之。訖，然後造藥行火如法。</span><span lang="EN-US" style="font-family:&quot;New MingLiu&quot;;color:#993300"><br>
		<br>
　</span></p>
		<p style="line-height: 150%; margin: 0 0cm"><b>
		<span style="font-family: 新細明體; color: #993300">心丹</span></b><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　丹砂</span><span style="font-family:標楷體;color:#993300">上等紅明，如莖豆大者，不拘多少。一云約斤半分兩可矣。<span lang="EN-US"><br>
		</span></span><span style="font-family: 新細明體; color: #993300">
		　　用無根草煮之，即紫背浮萍也。其草多寡，對丹砂分兩，同濃煎水，約可浸二七日之多，藥水浸丹砂二七日。每日早溫熱草木，浸之二七日，皆溫之。止用元煎草水，不用續添，至日數滿，僻去水晒乾，裝入神室。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">　　作神室法</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　用好雞彈八箇，醋浸，略去訾皮，頂上微開一小竅，約小指拇大，慢慢傾去黃白，洗爭控乾。然後磨上等京墨，濃磨墨汁，傾入雞彈中，搖轉令上下皆遍，微於火上炙乾，令遍黑。如不黑，再用黑汁，如前三上之，尤妙。此即崑箭紙法也。選四箇好者，作裝藥者。余作蓋。迺用鞋底針，於四箇雞彈周圍，勻針七箇針孔，以象心之七竅也。四箇殼蓋，亦如前墨汁塗之。凡雞彈色白，神不可居。墨色染黑，故神可安藏，故號神室也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　右將神室於香上，用名香真香薰之。亦行禱願，感天動地，祈祝焚香，再拜如前。香姻滿神室中，然後將丹砂裝入，直要裝滿。稍若不滿，則虧火力。裝訖，用雞子清搽在神室口外，蓋口內亦搽之。蓋定後，用後藥固之。四箇神室裝藥，蓋合皆如上法。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　固神室玉肺藥法</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　訣云：丹砂之生下有白，白狀上有白玉寵。此丹固神室藥、種地匱藥，皆白者，象丹砂之玉狀玉寵也，猶人之心包絡也。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　石灰搗羅為細末，用極酸漿水，浸七日了，去水晒乾，復搗為細末，取淨灰半斤，生毗石半斤，搗羅為細末。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　右二味，用白礬煎水調固之。固訖，然後裝入五行玉匱。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　五行玉匱法</span><span style="font-family:標楷體;color:#993300">此玉匱象玉寵也</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　毗石五斤，打作小塊，用紙曩絹帛包住。復用死硝半斤，鹽訾小，朴硝壹兩。三件和在釅醋內，乃以上件帛包毗石，於醋內懸胎煮之。須煮七日，其醋約五六瓶方可煮。七日煮了，取出毗石晒乾。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　死硝二兩，死硝用皂角伏之，每斤硝石須用皂角二斤，烈火上伏之。練二兩，砲砂二兩。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　右件玉匱藥，通計五斤六兩，搗為康砂末，用砂禍一箇，大小約可裝藥者，此名土釜。下安玄精石一抄於釜底，後裝四玉匱，藥薦藉勻，安四神室於中，又用玉匱藥覆蓋。訖後用玄精石賡滿，泥封釜口，瓷碟子緊蓋，毋令不滿，有妨火候。用鐵線八道扎縛，鐵線餘者紐成疙疸，約二指高。復用薄泥，約一分厚，護蓋鐵線瓷碟。訖裝入灰爐，養火。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">　　五五周天火候法</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　訣曰：仍以十箇月為節，以象胞胎也。後五箇月，土數也。故五五二十五，足土氣也。一十箇月火候，</span><span style="font-family:標楷體;color:#993300">一兩四錢。</span><span style="font-family: 新細明體; color: #993300">次十箇月火候。</span><span style="font-family:標楷體;color:#993300">一兩六錢。</span><span style="font-family: 新細明體; color: #993300">後五箇月火候。</span><span style="font-family:標楷體;
color:#993300">二兩一錢。</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　周天火足，次行補火，止補月小日數，蓋此乃月之周天數也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　行補火法</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　法用平底灰爐中，乃換鐵架，閣丹，釜架腳可高四寸。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　早火每絡七錢，三絡計二兩一錢，腳高三寸下火。晚火每絡八錢，三絡計二兩四錢，飛火平於頂上鐵線上。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　火絡法</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　其法用鐵線造絡六箇，分作早晚用，絡形闊一寸，長一寸半，有蓋，下新絡，起舊絡宿火，不可留宿火。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　其行補月小日數火足，然後開爐，取出丹釜，剪斷鐵線，去瓷碟，取出四箇神室，鋸開其神室，必體硬如瓷瓦難鋸。當於木上，先開一彈窩，可容神室一半，然後放上神室，輕手按住。緩慢鋸齒，來往鋸開，取出丹砂，用藥水沐浴，甦醒丹火，補其元氣。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">　　浴丹補氣藥水法</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　用山葡萄子乾者一兩，煎水濕者，用四兩紐汁用，加入石腦油、樟腦油，各四兩重，三件和勻，約水大半碗，開彈傾入水內必滾，儘其滾聲住，候冷取出試丹。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　試丹法</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　試丹用赤銅一兩，鞘鎔成汁，以丹半錢中點化，然後將生硝一塊，如青梅大，放入其丹硫內，有硫黃，其氣能令點化銅色黑，須再用壁土一塊。入甘禍收硫氣，必用鉗攪，令如水光淨，然後傾出。如不諍，再加入生硝壁土，如上法，直候如水光淨，傾出八箇正色之寶，不須加母。若似此點化，出其丹靈矣。此為九轉丹母也。丹體雖靈，猶未可服，止可作匱，昇入九轉丹法，亦不可以多用點物，虛費丹母，有妨九轉。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">　　論試丹說</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　按方書銅之為物，能補人骨損折處。凡服銅藥，直至損折骨上，如鋪筋漆堅固，其損骨硬如金石。令試丹以銅，化成至寶。其仙方換骨之道歟，若節節昇轉，九轉而服之，當知骨化寒瓊必矣。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　太極真人說</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　玉石三百六十種，丹砂為上品第一。古以為養性命，成神仙，長生之大藥也。仙方鍊服之方，非一法製之。或以酒，或以醋，或以漆，或以蜜，然得法皆可養性命，致長生不死神仙。要之伏火而為金液，九轉而為還丹，比諸方為上法。此丹欲為地仙，壽千萬歲。欲為神仙，便可朝金母，拜木公，膺圖錄，登靈臺，換骨而飛仙。欲為天仙，便可逍遙乎鬱羅蕭臺，臣事乎三清之境也。有仙骨者，方遇此法。有道德者，方遇至人。如遇者勿以輕易而侮慢，或不盡其口訣，虛費爐鼇，或招譴謫而身謝玄路。此乃自貽殃咎，又何咎焉。</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">
		　　草木三六十種，而黃精為上品第一。此亦養性命，致長生不死，神仙之靈草也。詳世之草木金石，萬物之性類，凡稟陰氣者皆含毒，而能令人死。凡稟陽氣者，皆能令人生。黃精生於山之南，稟太陽之精。勾吻生於山之陰，稟太陰之精氣而生，故令人速死，毒能致腸胃寸斷，陰毒可畏之甚也。丹砂稟太陽之真精，火輸之正氣，與太陽同色，與黃精同功用，為陽之精，又何疑。日中有烏，內舍陰也。砂中有汞，內舍陰也。鍊之九轉，而成金液還丹者，純陽也。其丹砂之生，上有玉寵，下有玉林，其為造化之貴重，可知矣。</span></p>
		<p style="line-height: 150%; margin: 0 0cm">
		<span lang="EN-US" style="font-family:
&quot;New MingLiu&quot;;color:#993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		上洞心丹經訣卷上</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>