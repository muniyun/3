<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192"><param name="AutoStart" value="-1"><param name="uiMode" value="mini"><param name="playcount" value="1"><param name="URL" value="/C3WMA/C3X04-WMA/X0416.wma"><param name="rate" value="1"><param name="balance" value="0"><param name="currentPosition" value="0"><param name="defaultFrame" value><param name="currentMarker" value="0"><param name="invokeURLs" value="-1"><param name="baseURL" value><param name="volume" value="100"><param name="mute" value="0"><param name="stretchToFit" value="0"><param name="windowlessVideo" value="0"><param name="enabled" value="-1"><param name="enableContextMenu" value="-1"><param name="fullScreen" value="0"><param name="SAMIStyle" value><param name="SAMILang" value><param name="SAMIFilename" value><param name="captioningID" value><param name="enableErrorDialogs" value="0"><param name="_cx" value="5080"><param name="_cy" value="5080"></object></p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"></td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部方法類</font><font size="3" color="#008080">(CH0308)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 24.0pt; font-family: 新細明體; color: maroon">
		太上養生胎息氣經</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：太上養生胎息氣經。不著撰人。一卷。底本出處：《正統道藏》洞神部方法類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 24.0pt; font-family: 新細明體; color: maroon">
		太上養生胎息氣經</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上清《道德》並《黃庭經》、《養生要集》，人能依此，去萬病，通上清神仙。凡服氣法，存心如嬰兒在母胎，十月成就，筋骨和柔。以冥心息念，和氣自至，呼吸如法，咽之不飢，百毛孔開，入息不擁滯，常取六陽時食生氣，氣力日增。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">六陽時法</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　夜半子時，服九九八十一。<span lang="EN-US"><br>
		</span>　　平旦寅時，服八八六十四。<span lang="EN-US"><br>
		</span>　　食時辰時，服七七四十九。<span lang="EN-US"><br>
		</span>　　正中午時，服六六三十六。<span lang="EN-US"><br>
		</span>　　哺時申時，服五五二十五。<span lang="EN-US"><br>
		</span>　　黃昏戌時，服四四一十六。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫服氣，舌須玄，玄須依門戶出入。鼻為天門，服氣魂魄歸天門；口為地戶，服氣魂魄歸地戶。《黃庭經》曰：百谷之實土地精，五味外美邪魔腥。玉池清水灌靈根，子能修之補命門。欲獲長生，從鼻入口出，即為順氣。修依此，真心不輾，下卻三尸，舍榮去愛，日漸成功，然始近道。<span lang="EN-US"><br>
		</span>　　凡真人本性幽閑，用心清雅，發言合道，心行無瑕，漱咽靈津，腹中百味自足，通三焦，理正氣，氣自周遍，大通五藏，骨髓堅溢。<span lang="EN-US"><br>
		</span>
		　　夫道為萬氣之主。道者，氣也。氣為精門，人若守精，如屋有人，其量百世；人若無精，如屋無人，禍及其世。氣者，保於精。精者，氣也。精氣兩全，是曰真人。人有三丹田：上丹田泥丸腦，赤帝子卿，字元先；中丹田心，真人光堅，字子丹；下丹田嬰兒谷玄，字元陽子，氣精門也。三宮各有三神，神舒氣漏，氣漏精泄，精泄即神喪。精者妙物，真人長生根。長生根者，氣之位。精全氣全，精泄氣泄。唯精與氣，須保全真。先賢至道，愛氣保精而能長生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫色動於情，制不自由，安能固哉此一傾危，如山崩海竭。山者，氣之寶，寶者，腎也。腎為命根，根無精則葉痿，葉痿則枝朽，枝朽則身枯矣！思欲再生，焉能救也。<span lang="EN-US"><br>
		</span>
		　　凡入氣為陰，出氣為陽，此二者服日月精華。氣者，虛無；虛無者，自然無為；無為者，心不動也。外無求，內自然安靜，安靜則神定，神定即氣和，氣和即元氣自至，元氣自至即五藏滋潤，五藏滋潤即百脈通流，百脈通流即津液上應，津液上應即不思五味，無飢渴，延年卻老。氣化為血，血化為髓，一年易氣，二年易血，三年易脈，四年易肉，五年易髓，六年易筋，七年易骨，八年易髮，九年易形為真人。煉九還已通，神仙玄妙，不可具載。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">上清氣秘法</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　束方青牙，青牙者，肝。服食青牙，飲以朝華。朝華，上齒根也。以舌表舐唇，漱而咽之。南方朱丹，朱丹者，心。服食朱丹，飲以丹池，丹池者，下齒根。以舌表攪齒根，漱而咽之。西方明石，明石者，肺。服食明石，飲以靈液，靈液者，唇裹津。以舌攪齒七匝，漱而咽之。北方玄滋，玄滋者，腎。服食玄滋，飲以玉飴，玉飴者，舌。以鼻導引元氣，入口呼吸而咽之。中央戊己，昂昂太山，太山者，守精也。服食精氣，飲以醴泉。</span><span style="font-family: 標楷體; color: maroon">醴泉在齒根玄膺前，華池在舌本下，一名玉英，又名金梁，已上漱而咽之，各三通也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　凡服氣法：常以夜半子時寅時起，正衣冠，以金梁叩玉英，調華池，漱醴泉及靈液，縮鼻還之，上至頭，下引入口中，變為玉泉，引氣至於舌根，咽而送之，令喉中嗚，腹中嗚，引氣入丹田，如兒生能啼，謂長生根也。飢食自然氣，渴飲華池漿，使長飽也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">上清法</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　精是吾神，氣是吾道。畜精養神，飲氣芳香；謂嬰兒在胞中。幽隱握陽形固，陰成其形；謂煉精補腦，一名煉漱滿津液，口中五味皆至。朝食暮食陰，五藏生靈芝玉英，視人從表知裹，神儀清朗。須仰排水藏，覆排食藏，次倚壁翹一足，拳兩手，以舌攪口中，候津液滿口，即想氣咽入臍，至腳為度，徹視腸胃，指能吹燈，謂九九八十一，天地之終始。能煉九還，即血化為精，精化為筋，筋化為玉，玉變仙骨。此得自然目視千里，得之為身之秘寶，延年卻老，乘雲駕鶴，登仙可翹足而待之。非其氣像，不合道者，勿傳。謂泄漏靈文，傳之非道，九族受殃。凡咽氣用力，閑口舉舌，令舌下空，名咽元氣。日日臧食，朝朝進氣，時時飲好酒一杯，謂初學人，天地之問，聖人在其中，得其道也。不智、不道、不仁在其中，得其殃。立天之道日陰與陽，立地之道日柔與剛，立人之道曰仁與義。天地含精，萬物化生，道不可以情求，不可以語詁，萬物任天，歸乎自然矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">檢時含景補瀉圖</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　聖人欲得長生，房中之事能殺人，我命在我，有萬病者皆由恣意，不知保惜。今人唯知服藥，不知愛保精髓。保精髓者，以致延命。飲玉泉即玄液也。稟八尺之質，含萬有之心，生命之器，靈秘長生之術，如寶守之，安神煉形，履水不溺，入火不焚，謂氣運於內，神應於外，淘煉五藏，吐納補瀉真元。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">肺藏</span><span style="font-family: 標楷體; color: maroon">圖用咽為瀉，呼為補</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫肺，兌之氣，金之精，其色白。肺主魄，化為玉童，長七寸，白獸。其神存，其形全。肺合大腸，上主鼻。多怖懼，魄離肺也；不耐寒，肺薄；顏色鮮白，肺無他病；大腸嗚，氣擁也；頻噓不祥。肺主七官京門。立秋日，平旦面正西坐，嗚天鼓七通，飲玉泉漿，三咽，瞑目正思，兌宮白氣入口，吞之三，則童神安，百邪不能殃，兵刃不能害，延年益壽，謂補瀉神氣，安息靈魄。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">心藏圖</span><span style="font-family: 新細明體; color: maroon">用呵為瀉，噓為補<span lang="EN-US"><br>
		</span>
		　　夫心者，離之氣，火之精，其色赤。其神朱雀，化為玉女，長八寸。欲安其神而全其形，合乎中和。心合小腸，主血脈，上主舌。血擁驚舌，不知味；心亂多噓。心主九宮驚門，和而形全。立夏日，平旦面向南端坐，叩金梁九通，漱玄泉，三咽，精思注想，吸離官赤氣入口，三吞，以補靈府，離玉女，神平體安，百殃不害，神至靈也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">肝藏圖</span><span style="font-family: 標楷體; color: maroon">用噓為瀉，吹為補</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫肝，震之氣，木之精，其色青，肝主魂，其神如龍，化為二玉童，一青一黃。各長七寸，一負龍，一持玉漿。欲安其齡，合乎太清。肝合乎勝理，上主目，目熱肝傷也。肝主春用事，含春精氣，萬物繁茂，順陽之道。立春日，常以寅時面向束，平坐，叩齒三通，閉氣七息，吸震宮青氣，三吞之，致二童肝，養精之妙也。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">脾藏圖</span><span style="font-family: 標楷體; color: maroon">用呼為瀉，呵為補</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫脾者，坤之氣，土之精，其色黃，像覆盆。其神如鳳，化為玉女，長六寸。合太陰，上主口，顏色濕潤無他也。脾無定位，寄王四季，各一十八日。清旦正坐中官，禁忌五息，嗚天鼓七，吸中宮黃氣，入口吞之，飲玉醴以致其妙。人稟天道，經營正氣，守我房中之精，保命得長生。存想華池，飲玉液，和氣相勝，百脈調暢，閉息精源，含真卻老，此名守真長生秘訣。腎藏圖用吹為瀉，咽為補夫腎，主精，坎之氣，其色黑。其像圓，一名而曲。其神如白鹿，化為玉童，長一尺。萬物治其精，順其志，全其真，合乎太清。腎合骨，上主耳。腰不能伸，腎玲。立冬日，面北向，平旦坐，嗚金梁五通，飲玉泉三，吸玄宮黑氣吞之，以致玉童之撰，神和體平，而能長生矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">膽藏圖</span><span style="font-family: 標楷體; color: maroon">用嘻為瀉，噓為補</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫膽，金之精，水之氣，其色青。其神如龜，化為玉女，長一尺，其神勇。膽合膀胱，顏貌青，無其他。常以孟月端坐，正思北玄，吸黑氣入口，九吞，飲玉泉之漿，氣之致也。喜怒損性，一展樂傷神，神傷侵命，損性害生，養性以生氣，保神以安心，氣平，體和，精全心逸。此煉真秘言，靈寶長生之訣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫氣為身之主，主之者守精。精是身之至，道通神仙；精是命根，保精重氣而能長生，道之宗也。人自失道，非道失人。凡服氣，靜室安坐，寂然瞑目，努腹鼓腮，令氣滿口，即氣腸開，叩齒嚥之，九下為一息。春夏服玲氣，秋冬服暖氣，每夜至五更，即以兩掌掩口，著力掌中，取津液拭摩面，皮光澤，時時含棗蜜湯助之，日日喊食，朝朝進氣，氣即易成。<span lang="EN-US"><br>
		</span>
		　　凡修行切勿令人知，人知即我生，我生即名至，名至即禍來，禍來即不安。至道性餘至靜則廉，知之修煉謂之正真。玉不琢不成器，人不學不知道。水性不雜即清，不動即平，謂之真性抱一，閑曠寂然，外無內虛，至道無為，無所不為，虛無合體，自然合真，湛然長久？<span lang="EN-US"><br>
		</span>
		　　夫大道法天象地。古人述古，從凡入聖而變仙骨。呼吸陰陽，胎息日月，閉口含虛，合口上下靈液自至，徐徐嚥之。學道之人，服氣猶如世人思食，道即成矣。道法內修，可保全形。全道安神，仙道有異，真人至道，道自依人，人能弘道，非道弘人，氣道高妙而獲長生。凡咽氣皆連三咽，二乾一濕；乾謂雲行，濕謂雨施。順天之道，鼻引氣魂，魄歸天門，口嗜五味，魂魄歸地戶。又云：鼻通玉池上清，口通人門太和，漱滿靈液，五藏清爽。玄妙之道，不遺萬物，萬物自生，氣為百行，自成氣之道。道，其生也若勞，其死也若休，而不休日弊，精用不已日勞，勞即竭，竭即死。所謂純一而不雜，靜一而不變，此養道氣之至。純素之道，與神為一。一，真人所謂自然。氣可以和六腑，寧心神，使得長生。此文不死之道，子有仙相，得吾《氣經》，內有黃<span lang="EN-US"><br>
		</span>庭真人、中華玉女、扶桑大帝，君得之，鏤金書，煉真之秘言焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太上養生胎息氣經竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>