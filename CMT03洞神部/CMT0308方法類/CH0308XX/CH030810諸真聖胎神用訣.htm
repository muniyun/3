<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192"><param name="AutoStart" value="-1"><param name="uiMode" value="mini"><param name="playcount" value="1"><param name="URL" value="/C3WMA/C3X04-WMA/X0416.wma"><param name="rate" value="1"><param name="balance" value="0"><param name="currentPosition" value="0"><param name="defaultFrame" value><param name="currentMarker" value="0"><param name="invokeURLs" value="-1"><param name="baseURL" value><param name="volume" value="100"><param name="mute" value="0"><param name="stretchToFit" value="0"><param name="windowlessVideo" value="0"><param name="enabled" value="-1"><param name="enableContextMenu" value="-1"><param name="fullScreen" value="0"><param name="SAMIStyle" value><param name="SAMILang" value><param name="SAMIFilename" value><param name="captioningID" value><param name="enableErrorDialogs" value="0"><param name="_cx" value="5080"><param name="_cy" value="5080"></object></p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"></td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部方法類</font><font size="3" color="#008080">(CH0308)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		諸真聖胎神用訣</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：諸真聖胎神用訣。不著撰人。一卷。底本出處：《正統道藏》洞神部方法類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		諸真聖胎神用訣</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師曰：知至道者天不殺，服元&#28801;者地不滅。夫至道者不遠，祇在己身，用心精微，命乃長久。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　《劉公秘旨》曰：欲得長生，當修所生之本。始於精&#28801;，精&#28801;待而為形，形為受&#28801;之本，&#28801;是有形之根，元&#28801;稟形之由，可察成形之理。<span lang="EN-US"><br>
		</span>　　經曰：深根固蒂，長生久視之道。<span lang="EN-US"><br>
		</span>
		　　又曰：形中子母，何不守之？且形中以元&#28801;為母，以神為子，初因呼吸之&#28801;而立成形，故為母也。形&#28801;既立，而固有神，故為子也。夫至神也，與&#28801;合形，神與&#28801;但循環於藏府之內，馭呼吸於上下，久久習之，則神自明，而&#28801;自和。神既內明，照徹五藏，&#28801;和則使用於四肢。故黃帝三月內視，住心以神，則化生纏綿五藏。斯言可推而得之也！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　又曰：意中動靜，&#28801;得神通。行道自持，我神光明。斯理之然，然可推而得之也。今世之人，神與&#28801;各行，子與母相離，&#28801;雖呼吸於內，神常運物於外。如此遂使&#28801;無主而神不通，神不通而精自散。又以神為主，以形為宅舍，主人不營於內，日營於外，自然宅舍空虛，而形體衰朽矣。瓦末世道流，每一晝一夜，百刻之中，形&#28801;之得總一萬三千五百息，皆外役於神，無息住於形體之中，而何能冀長生久視之道。<span lang="EN-US"><br>
		</span>
		　　先生曰：若知神&#28801;之所主，子母運行，則長生不死之門可見也。若&#28801;無主宰，任自呼吸咐，通利五藏，消化五穀而已，不能還陰返陽，填補血腦耳。<span lang="EN-US"><br>
		</span>　　師曰：吾以神為車，以&#28801;為馬，終日御之，而不倦也。<span lang="EN-US"><br>
		</span>　　經云：天下有道，卻走馬以糞。正謂此也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　尹真人曰：神能御&#28801;，則鼻不息。斯言至矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">御&#28801;之法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上至泥丸，下至命門，二景相隨，可救殘老矣。若呼不得神宰，一息不全，吸不得神宰，亦一息不全。若能息息之中，使神&#28801;相合，則胎從伏&#28801;中結，&#28801;從有胎中息，胎&#28801;內結，永無死矣。功成之後，男子聚精，女子結嬰，雖動於欲不能與神爭，是謂真返精為神也。此者乃是上清玉真修息之訣。日能行之，自得其味，漸合太上真道。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">海蟾真人胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　夫元&#28801;者，天地之母，大道之根，陰陽之質。在物名淳利之&#28801;，在人名元&#28801;者也。乃性命也。凡一晝一夜，一萬三千五百息，常常口鼻中泄了真&#28801;。聖人久煉胎息者，常納於丹田，故微微出入，定自身，安而得長生。長生者，乃心與神&#28801;相合，與道同真也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">玄葫真人胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">　　夫大道以空為本，絕相為妙達，本</span><span style="font-family: 新細明體; color: maroon">元靜定太素，納&#28801;於丹田，煉神於金室，定心於覺海。心定神寧，神寧則&#28801;住，&#28801;住則自然心樂。常於百刻之中，含守於真息。又云神息定而金木交，心意寧而龍虎會，此內丹之真胎息之用也。<span lang="EN-US"><br>
		</span>
		　　凡修道之人，若要長生不死，先須煉心。真人日：心者，在肺之下，一寸三分。曰：玉壺內有虛白一&#28801;。經云：虛中生白，一名玉壺，二名神室，三名玉館，四名絳宮。中有救苦天尊，中有不死之神，中有靈寶天尊，中有元始符命，中有太一真人，中有救苦真人。常持元&#28801;，勿令失散，丹砂結就，大如黍米，色如黃金，一名寶琳。若人識得辯得認得，塞其六門，常守天真，胎息自成，延年久而不死矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">袁天綱胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫陰陽者，天地之真&#28801;，一陰一陽，生育萬物。在人為呼吸之&#28801;，在天為寒暑之&#28801;。又云：此兩者能改移四時之&#28801;，此乃戊己，包藏真&#28801;。云：春至在巽，能發生萬物，夏至在坤，能長養萬物，秋至在乾，能成熟萬物，冬至在艮，能含藏萬物。此皆陰陽出沒，升降神用，故陽&#28801;出水盛木，陰&#28801;出火盛金，陽生於子，出乎卯，陰生於午，入乎酉。此四仲之辰，皆是天地之門戶也。凡大道者，必取四時之正&#28801;，凡修行，動息為陰，定息為陽。凡作時須得心定力定，神定息定，龍親虎會，結就聖胎，名曰真人胎息也。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">於真人胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　凡所修行，先定心&#28801;，心&#28801;定則神凝，神凝則心安，心安則&#28801;昇，熙昇則境空，境空則清靜，清靜則無物，無物則命全，命全則道生，道生則絕相，絕相則覺明，覺明則神通。經云：心通萬法皆通，心靜萬法皆滅。此一門如來真定者也。凡修道者，先修心定之法，既得定法，還丹不遠，金液非遙，仙道得矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">徐神公胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫神者，虛元之用，息者，元&#28801;之用。煉去塵世之境，若是非人我，財色取捨，得失冤親，平等如一，自然祐護，道心成矣。經云：神者虛無用之。精、&#28801;、神三者，便是靈臺。修行之人，若是息定精&#28801;神三件，可長生不死，必為出世之仙，則不虛矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">煙蘿子胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫動者本動，靜者本靜，古者本無動靜，且動靜者一源。蓋為一切眾生，妄想不定，聖人留教，教人定息，神隨&#28801;定，&#28801;住神定，若&#28801;動心動，心動神疲。凡修道之人，不行胎息則有動靜之源，怎入無為之門戶也？走失了也。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">達磨禪師胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫煉胎息者，煉&#28801;定心是也。常息於心輪，則不著萬物，&#28801;若不定，禪亦空也。&#28801;若定則色身無病，禪道雙安。修行之人，因不守心，元&#28801;失了不收，道怎成矣。古人云，&#28801;定心定，&#28801;凝心靜，是大道之要，又名還丹。道人無諸掛念，日日如斯，則名真定禪觀。故三世賢聖修行皆在此訣，名為禪定雙修也。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">李真人胎息訣諱子明</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　夫胎息真&#28801;者，入於一淨室，焚香</span><span style="font-family: 新細明體; color: maroon">面壁，束南結踟趺坐，心無掛念，意無所思，澄神定息，常於遍身觀之，自然通暢。諸學之人不得全閉定&#28801;，全閉則傷神，但量自家息之長短，放&#28801;出入，不得自耳聞之，如此則妙也。若常常調息，不出不入，久而在於丹田，固守在之者，名為真胎也。道必成矣！<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">抱朴子胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　凡修行之人，須要定息。息者，正也，安也，順也，歸也，伏也，寧也，靜也。若四威儀中，常作如是，決入真道。勿著諸境，虛心實腹，最為妙也。但澄息心定，心定則&#28801;寂，&#28801;寂則神靜，神靜則境空，境空則寂滅，寂滅則無事，無事則清靜，清靜則道生，道生則自然，自然則逍遙，既入逍遙，則無量自在，得做神仙。自然五行總聚，六&#28801;和合，八卦配偶，成於內丹，身形永劫不壞矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">亢倉子胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　凡修煉入道，息心勿亂精神，勿泄息神，勿惕息仟，勿出息言，勿語息血，勿滯息唾，勿遠息涕，勿棄息慎，勿惱息神，勿憂息怨，勿念息我，勿爭息害，勿記若人，行住坐外，常持如是，其心自樂，自然成就，不修此理，枉費其功，終無成法，但日日如是，其丹必就，若動靜雙忘，道不求自得矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">元憲真人胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫學無為胎息者，只是本清靜心也，亦名真如，本無物也。有若太虛相似，無去無來，無上無下，非動非靜，寂寂寥寥，與真空同體，與大道同源，與本面目相逢者也。若修大道，當修無為，其心清虛，寂而無寂，靜而無靜，心澄境謝，心境雙忘，則入無為真道也。學道之人，若修如是法門，則其丹自成，自然&#28801;定而得胎息矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">何仙姑胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫煉者，修也，息者，熙也，神也，精也。息&#28801;本源者，清靜真&#28801;也。觀入丹田，細細出入。如此者，龍虎自伏，若心無動，神無思，熙無欲，則名日太定。真&#28801;存於形質，真仙之位，變化無窮，號日真人矣。<span lang="EN-US"><br>
		</span>
		　　夫胎息者，須存神定意，抱守三關者，精&#28801;神也。凡修行之人，須每於六時，常抱守三法，則自然有寶聚也。國富民安，心王自在，乃神和暢，少病也，少惱也，身體輕便也，耳目聰明也。是修真之人，真道徑路。若三五年間，常行此法，天護祐，神加持，凡人愛敬，久而自然得道矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">玉雲張果老胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫胎者，受生之宮也。息&#28801;納於元海，在母臍下一寸三分，名日丹田。受真精成形，納天地之&#28801;，一月如珠，二月如露，三月如桃李，此名淳和之&#28801;，朴也。子在母胞胎之中，母呼則呼，母吸則吸，至於十月&#28801;足而生，六情轉於外，豈於返視元初，不守內息，故有生死。故聖人云：我不縱三尸，六情常息於丹田，守而無退。凡修道之人，先修心靜之門。又云：了心修道，則省力而易成，不了心而修道，修道者，返費功而無益，先了心源，然後自定，自然龍虎伏，觀仙道必成矣。夫丹田者，在臍下一寸三分，是元&#28801;之宮位，管三百六十坐精光神，守護元&#28801;。內有神龜一坐，吐納元&#28801;，往來呼吸，一晝一夜，一萬三千五百息，皆元&#28801;，於口鼻中泄出，故引入邪&#28801;所侵而生病也。丹田者，生&#28801;之源，一名丹田，二名精路，三名&#28801;海，四名守宮，五名大源，六名神室，七名元藏，八名採寶，九名戊己，十名本根。皆是太和元&#28801;居止之處，若存精&#28801;於丹田，則得長生久視之道。凡修行之人，行住坐外常含納真息於丹田，則得元&#28801;成實，久煉而成仙矣。斯乃真人之胎息者也。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">侯真人胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫真一法界者，不離於本源。本源者，則是一心也。不動不行，心則是源，不停不住，源則是心。其心清靜，則成大藥，其心惑亂，則成大賊。奪其精，盜其神，敗其鑪，失其藥，患其身，喪其命也。凡在道之人，必先修心靜之法。但於心靜，必得定心。心定則神安，鉛汞相投，龍虎親也。周天數足，添精益&#28801;養神，此三法若全，則萬神感會於丹田，血&#28801;周流於遍體，逍遙於長生之道。又云：如何清靜？當澄其神，絕其慮，亡其我，滅其境，抱其真，此謂妙靜之道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">鬼谷子胎息訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　凡修道之人，返本還純，內合真&#28801;，故道返，則四象、五行、六&#28801;、七元、八卦而煉精&#28801;神成其形質，則是虛中取實，無中取有，而內秘真丹也。故煉心為神，煉精為形，煉&#28801;為命，此是陰陽昇降之&#28801;也。&#28801;源者，命之根也。故修三法則大道也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">黃帝胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　凡修道者，常行內觀，遣去三尸，出於六情，返內存三，心神守官，&#28801;閉不散，諸神歡暢，養&#28801;煉形存性，此三法不可棄，是真一胎息也，玄關大藥也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">陳希夷胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　夫道化少，少化老，老化病，病化死，死化神，神化萬物。&#28801;化生靈，精化成形，神&#28801;精三化，煉成真仙。故云存精、養神、煉&#28801;，此乃三德之神，不可不知，子午、卯酉、四時，乃是陰陽出入之門戶也。定心不動謂之日禪，神通萬變謂之曰靈，智通萬事謂之日慧，道元合&#28801;謂之曰修，真&#28801;歸源謂之日煉，龍虎相交謂之曰丹，三丹同契謂之曰了。若修行之人，知此根源，乃可入道近矣。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">逍遙子胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　夫修者，志也，養也；養者，頤也，伏也，真也。凡欲養息，先須養精，凡欲養精，先須養神，凡欲養神，先須養性，凡欲養性，先須養命。性命者，乃是神&#28801;也，魂魄也，陰陽也，離坎也。久而行之，結成聖胎，乃真胎息也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">張天師胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　夫元&#28801;無形，真心無法，大道無邇，唯煉息一法，乃含真道。又云心定、&#28801;定、神定，凡修道流，若合大丹元道，清虛寂靜，絕慮忘意，空靜無物，萬法無蹤，真修胎息也，成仙無疑也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">郭真人胎息訣</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　夫煉者，修也，養也，虛也。耳不聽也，眼不見也，鼻不聞也，舌不味也，息&#28801;定心也。此法從不有中有，不無中無，不色中色，不空中空，非有為有，非無為無，非色為色，非空為空，此乃真胎息養熙調神之法。又云視不見我，聽不得聞，離種種邊，名為妙道。此法最為上也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">中央黃老君胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫本立天地，生於陰陽，清&#28801;為天，濁熙為地，清&#28801;為心，濁熙為腎。被世牽惹，引動人心，故清濁不分也。怎曉此理哉！每動作處，經行處，眼見耳聞，五賊送了真元，眼送與心，心動神疲；又被耳送與心，心送音聲入腎，神勞心煩，壞了也。若動念則泄真&#28801;，故胎息不成矣。如何得成？若人靜坐念心不動，息念忘情，&#28801;神調勻，久而自成仙矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">柳真人胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫人往往在世問，不知自身日用物所造化也。噫！乃上天之&#28801;也。元精不衰，物結成器，上依天之清&#28801;，聚而成形，下接地之濁&#28801;，凝而成體。內包一真，世人不識，故泄於外，乃精&#28801;神也。若不守此三者，老死近矣。聖人常不離此三法，行住坐臥，久結成胎，神仙矣。頌曰：為人在世不知根，一向貪心棄本真。不管元陽真息&#28801;，至今天怒病纏身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">驪山老母胎息訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　經云：天地萬物之盜，萬物人之盜，人萬物之盜。故三盜相反，走失了真熙精神也，不成胎息。若修行之人，不愛萬物，自不盜你本性也。故云：本分道人，我不要你底，你不要我底，只守分。守分者，何也？乃是不出不入，常守本源，不動不靜，不來不去似有似無，是個死的活人。仙道近矣！<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">李仙姑胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　夫世問之人，奉道持修，須要朝真謝罪。每於庚申甲子之日，父母遠忌之辰，三元八節之日，宜修齋醮者，神天祐護。更若每日清靜無事，澄心靜坐，調神養&#28801;，不離本室，自然三宮昇降，六氣周流，百脈通行，萬物齊會於黃庭。黃庭者，乃中宮也。若常守於中宮，精&#28801;不走，此乃真胎息也。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">天臺道者胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　凡人修煉，常行平等忍辱，一屏邪心所起，真心志堅，運心腎二&#28801;，上下往來，交媾於中宮。諸神不散，溫養元&#28801;，丹砂黃芽自出，深根固蒂，永息綿綿，久而長生，出世得道矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 18.0pt; font-family: 新細明體; color: maroon">劉真人胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　若修胎息元道之法，心不殺、不欲、不盜、不偷、不邪、不妄、不頰、不狂，心自明朗，常守齋戒，真息常調，觀照遍身世界。身心清靜，乃是長生。道人若金坑寶貝堅實，六門不開，邪&#28801;不入，一身無病患。若六門不閉，盜盡金寶，人生疾也。道自不成矣！頌曰：心中真&#28801;是天英，正是神清&#28801;鏡明。大道若依玄妙用，心中清靜&#28801;生靈。<span lang="EN-US"><br>
		</span>一去一來不暫停，上下無休造化成。神靜&#28801;澄無事染，這回息住自然靈。後學之者，不息元道，妄念不停，生滅不息，隨他物去了。怎成胎息也？<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">朗然子胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　凡修行之人，焚香入室，靜坐冥心，叩齒集神，定意馬，伏心猿，都收在一處，放在丹田，令溫養之。內觀勿出，如元帥行軍。神是主，&#28801;是軍。&#28801;到處神到，二物相逐，不得相離。萬病不干，千災皆滅。學道之人，若得此法，勤而行之。今日貧道方泄天機，你若不行，我有殃矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">百嶂內視胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　且胎息者，世人不知，諸賢皆從證果。若不得此法也，把不定，不得口訣，不得下手，不得親傳。把手教著尚做不過，一等愚人，便待定心猿捉意馬，往往空費其功夫，不成大事。若真修煉之人，欲捉心猿收意馬，先須調&#28801;定息，然後澄心息慮忘情，乃可應也。若不如是，則空過了時光日月。不因師指，此事難知矣。<span lang="EN-US"><br>
		</span>　　</span><span style="font-size: 18.0pt; font-family: 新細明體; color: maroon">曹仙姑胎息訣</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　且胎息者，非方衛之所能為。為者，則失道遠矣。且人之生也，須以神存&#28801;留道生，神與&#28801;二者相須，乃成性命。虛者通靈而光明，和者周流而柔潤，神安則&#28801;暢，&#28801;暢則血融，血融則骨強，骨強則髓滿，髓滿則腹盈，腹盈則下實，下實則行步輕健，行步輕健則動作不疲，四肢康強，猶國之封域平泰，&#28801;血和盛，猶國之府庫充實，譬人家富，神志和悅，顏色自怡，行步歌舞，仙道近矣。故曰：今人念佛念道，只要除災救禍，不如志念除妄。還好麼？達人觀斯而行之，自成胎息者矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">諸真聖胎神用訣竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>