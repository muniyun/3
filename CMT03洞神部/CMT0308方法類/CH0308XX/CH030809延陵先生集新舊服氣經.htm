<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192"><param name="AutoStart" value="-1"><param name="uiMode" value="mini"><param name="playcount" value="1"><param name="URL" value="/C3WMA/C3X04-WMA/X0416.wma"><param name="rate" value="1"><param name="balance" value="0"><param name="currentPosition" value="0"><param name="defaultFrame" value><param name="currentMarker" value="0"><param name="invokeURLs" value="-1"><param name="baseURL" value><param name="volume" value="100"><param name="mute" value="0"><param name="stretchToFit" value="0"><param name="windowlessVideo" value="0"><param name="enabled" value="-1"><param name="enableContextMenu" value="-1"><param name="fullScreen" value="0"><param name="SAMIStyle" value><param name="SAMILang" value><param name="SAMIFilename" value><param name="captioningID" value><param name="enableErrorDialogs" value="0"><param name="_cx" value="5080"><param name="_cy" value="5080"></object></p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"></td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部方法類</font><font size="3" color="#008080">(CH0308)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon">
		延陵先生集新舊服氣經</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">
		經名：延陵先生集新舊服氣經。又名《新舊服氣經》。延陵先生編，朵榆子評。一卷。底本出處《正統道藏》洞神部方法類。參校版本：《雲夏七籤》，收入該書卷五十八、五十九及卷六十一。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon">
		延陵先生集新舊服氣經</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">桑榆子評</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">修養大略</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　《仙真經》云：夫人臨終而始惜身，罪定而思遷善，病成方功於藥，天網已挂，胡可這耶？故賢人上士，惜未危之命，懼未萌之禍，理未至之病也。修真品有三：上年、中年、下年。上年者，二十、三十也。中年者，四十、五十也。下年者，六十、七十也。上年者早悟大道，識達玄微，髓壯骨堅，筋全肉滿，從容履道，無不成功。中年者悟道已晚，筋肉骨髓各有其半，處在進退，如日中之功。下年者骨髓筋脈，十有二三，猶可補修，如日暮功矣。八十已上者，罪位已定，無可救之法。腦竭髓盡，萬關乾枯，神謝氣亡，尸行鬼步。</span><span style="font-family:標楷體;color:maroon">桑榆子曰：尸以喻無知，鬼以喻有知而非人情者。惟尸行，惟鬼步，且行且步，運之者誰？則知元氣尚在，但以減耗，鄰於個矣。若逢至人，成得大藥，譬持盈車之焦蓬，熱將燼之餘焰，亦可致其赫然而熾矣。此言無可救者，只謂氣功已晚；自我之事不及矣。若遇玄聖而救其生，死則肉骨起仆莢枯，何為而不可？死彼尚為物也。</span><span style="font-family: 新細明體; color: maroon">先賢上士知風燭之倏忽，乃攝志持情，捨榮棄俗，奉身歸道，不與物傷。道者，氣也。氣者，身之根也。魚離水必死，人失道豈存？是以保生者，務修於氣，愛氣者，務保於精。精氣兩存，是名保真也。人有三丹田：上元、中元、下元是也。上元丹田，腦也，亦名泥丸。中元丹田，心也，亦名絳宮。下元丹田，氣海也，亦名精門。三元之中，各有一神。</span><span style="font-family:標楷體;color:maroon">桑榆子曰：精化為氣，氣胚而神集焉。神何物也？靈照之名也。知化氣全，氣全則神全，若元氣充滿，百骸孔家神必備矣。必備者無他，氣至則神到。今人有憂患，動中則知見因而暫虧，蓋氣擁有不至者耳。苟心冥氣和。其神豈獨三元之中而已哉！</span><span style="font-family: 新細明體; color: maroon">精者，身之根，根者，氣之位。精全則氣全，精泄即氣泄，氣泄則神乘而去之，唯精與氣須全耳。《黃庭》云：長生至慎房中急，何為死作令神泣？但當吸氣錄子精，寸田尺宅可治生。若當決海百瀆傾，葉去樹枯失青青。故先賢至於道者，莫不因愛氣保精而能全也。夫服氣本名胎息，胎息者，如嬰兒在腹中，十個月不食而能長養成就，為新受正氣，無思無念，兀然凝寂，受元氣，變化關節藏府，皆自然而成。豈有傅保之衛，飢渴之備耶？及出母腹，即吸納外氣，而有啼叫之聲，即乾濕飢飽，似有所念，即失元氣。人能依嬰兒在母腹中自服內氣，握固守一，是名曰胎息。</span><span style="font-family:標楷體;color:maroon">桑榆子曰：此言失元氣者，非也。苟納外氣，便失元氣，即世問無復有生人矣。</span><span style="font-family: 新細明體; color: maroon">《法華經》云：須行住坐臥，身心不亂者，亦言氣主心，心邪則氣邪，心正則氣正。今人所舉手動足，喜怒哀樂，莫不由心。心之動息，莫不是氣氣感意，意從心，心和則氣全，氣全即神全；氣絕即神滅，神滅即為委土矣。故醫家先診脈者，測候五藏四時之氣，察諸病源，始尋方藥。人但能察得氣候，口鼻取捨，斯須不忘，自然五藏和，而脈調氣順也。夫人與天地合體，陰陽混氣，皮膚骨髓，藏府及榮衛，呼吸進退，寒暑變異，莫不均乎二儀，應乎五行也。是知天地否泰，陰陽之氣，亂焉藏府不調，經脈之候，病焉因外所中者，百病起於風，因內所致者，百病起於氣也。故曰：恬淡虛無，真氣從之，精神內守，病安從來？信哉！是故須知形神之理，養而全之，審內外之病，慎而修之。歧伯高曰：食氣者則靈而壽延，食穀者多智而促命。凡服氣者何求也？以其功至，則氣化為血，血化為精，精化為髓。一年易氣，二年易血，三年易脈，四年易肉，五年易髓，六年易筋，七年易骨，八年易髮，九年易形，即三萬六千神在於身，化為真仙，號為真人矣。是以意在玄微，理生不測。修真之人又有三等，任時分理，其狀不一。上等之士，本性虛閑，用志清雅，發言合道，履行無瑕。如此之人有前代之資，以石投水，無所比之也。中等之人，或身居榮祿，或地勢高遠，或巨葉厚姻，或有名有望，二疑進退，倏忽虛捐，聞道即寤寐不安，思名則終朝不息，兩心交戰，勝者即全，遺巡之問十失六七矣。中等已降，二時既遏，蹉跎暮年，筋力衰微，心神已喪，雖食厚祿，白日將傾，追惟噬臍，方即正路。此時若能精心勵志，尚乃救其一二焉。此皆先賢所悲，表示於後，幸察根柢，生實信心。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">
		張果先生服氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　每日常偃外，攝心絕想，閉氣握固，鼻引口吐，無令耳聞，唯是細微，滿即閉之，使足心汗出，一至二，數至百已上，悶極微引少氣，還閉，熱呵玲吹，能至一二千即不用糧食，不須藥物。時飲一兩盞好酒或新水通腸耳。數至五千則隨處出入有功，當自知也。則可入水臥矣！夫服食養生，貴其有常，真氣既降，方有通感。豈有縱心嗜慾，而望靈仙羽化？無此事也。且仙人功行未滿尚不可致，而況凡俗乎？但信老人謹勤行之，則當自知。凡氣不通，玲熱遲疾耳！審調之，以通和為妙也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">鸞法師服氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　初寬大座，伸兩手置膝上，解衣帶，放縱支體，念法性平等，生死不二。經半食頃，即閉目舉舌奉愕，徐徐長吐氣，一息二息，傍人聞氣出入聲，初龐漸細。十餘息後，乃得自聞聲。凡覺有痛癢處，便想從中而出，但覺有異，漸漸長吐氣，從細至龐，十息後還如初。或問曰：初調氣何意從龐而漸細？將罷何意從細而入贏？鸞答曰：凡行動視陌，飲食言語，是龐也。桑榆子曰：凡修氣學者，未服及服罷，於飲食言語蓋常事也。鸞公欲使兩相接會，不令其首尾陡異也。凡睡寤後，復如前擊念，如虎銜子，莫急莫緩，不問寒溫，室中先諍所住，使心不亂，靜其賸耳。又曰：四大不調，何以察之？當於唇口察之，玲為風增，熱為火增；澀為地增，滑為水增；不玲不熱，不澀不滑為調和。又聲為風增，動為喘增，癢為熱增，涎為水增，不聲不動，不癢不涎為調和。又心煩為熱結，意亂為風結，憂悸為喘結，志蕩為水結，不煩不亂，不悸不蕩為調和。四大不調有二：或外或內，寒熱飢虛，飽妖疲勞為外起；名利喜怒，聲色滋味，念慮為內起。凡氣節量，一任自然，綿綿若存，用之不勤而已。但能不以生為生，乃賢於養生也。</span><span style="font-family:標楷體;color:maroon">桑榆子曰：諸經皆言吐納不欲自聞其聲，而鸞口言吐廳而漸細，後細而漸廳，始甚疑之，及睹下文云，一任自然，則知闢廳細之漸行，是為最下乘者，設不欲使之與自然爭力也。然必以微細自不聞聲為上，從細微而至無息即胎息之理盡矣。恐學者功至之後，猶拘牽文字，著於廳細先後之問，返與自然為敵，良可衰也。如此，人焉得不為之明辯矣？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">
		李奉時山人服氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　每欲服氣，如嬰兒吮乳，氣息似悶，即咽之，依前吮咽，大悶即放令口出，甚須微細。每咽使心送之至臍下，有病亦使心送至病處。當服之時，第一須閉目專意，握固安定神氣，然後為之先須導引，令四體舒緩，然後為之。外服勿枕，舒手足，安定如病重，氣甚悶，頻蹙上至極，仍更握固，咽氣又咽一氣，氣正聲從耳中出，即得矣。秘之！秘之！此為內氣，無問早晚晴明陰晦，須服即服。大都得晴明時大精，若服外氣即有生死氣。知之，十年服之，五日不服，即無益矣。每日五更午時服第一服了，須攝煉，兼以手按之，勿令心腹下硬。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">
		蒙山賢者服氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　側外，右脅著狀，微縮兩足，并著頭向南面束，兩手握固，傍其頤，閉取內氣，極力開喉咽之，如此七咽一吐氣。</span><span style="font-family:標楷體;color:maroon">病時服氣，一咽兩咽一吐。功成，然後一七咽、二七咽一吐氣，可也。</span><span style="font-family: 新細明體; color: maroon">又調息令出入氣勻，准前又咽，都四十九咽，然復起坐之。堅膝座，兩手相叉抱膝，閉氣鼓腹二七或三七，氣滿即吐，更調息，特不得令喘贏，調訖又閉氣，或二七三七一吐氣，使腹調適乃休。或汗出，頭足皆熱，此氣遍也。即常飽滿，三關百節宣通暢適，行之十年登仙，老有少容。夫《舊經》皆存想，恐為勞煩，卻使心意難行，服氣本於胎息，但無思念，自合元化之功，久久行之，當自知其妙矣。僕游蒙山，遇此賢者，年可五十已下，其精神清明，頗異於俗。因問，云：貞觀已前游此山，不道姓名，自稱老夫。僕遂慇勤拜之，蒙授此訣，行之頗甚弘益。妙哉！哉！凡欲得不死，腸中</span><span style="font-family:標楷體;color:maroon">無屎</span><span style="font-family: 新細明體; color: maroon">，立曰滓欲得長生，五藏精明。故《黃庭》云：何不食氣太和精，故能不死入黃寧。《陰符》云：積火可以焚五毒。五毒則五味，五味盡可以長生。西王母謂武帝曰：能益能易，名上仙籍。不益不易，不離死厄。所謂益易者，能益精易形也。常能愛精握固，閉氣吞液，則氣化為血，血化為精，精化為液，液化為骨，行之不倦，精神充滿。為之，一年易氣，二年易骸，一本為易血也。三年易血，一本為易脈。四年易肉，五年易筋，一云易髓。六年易髓，七年易骨，八年易髮，九年易形，十年道成，位居真人。變化自由，即靈官玉女而侍焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">
		王說山人服氣新訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　子夏曰：食氣者神明而壽。《黃庭》云：玉池清水灌靈根，審能修之可長存。釋氏止觀，其有用氣療疾法，是知氣之與液，遞相通潤也。古經法皆有時節行之，今議食氣，不復以時節也。液則時時助氣，使調滑也。所論食氣，皆內氣也，咽之代食耳！液者，咽之代漿耳。上食新氣，下泄舊氣，使推陳而納新也。咽氣不必飽滿，下泄不必常出，但得無臭，即自平定。咽氣不必常咽，但氣清則腹內自平。夫然不須飽矣！初學之時，覺飢即食，不覺飢即止矣。若食時，常以一咽兩咽壓之，則食易消，食漸消，加咽數，至食消，氣自調下。若覺腹中氣小妨，即或行或外，束轉西側，以意想驅逐之使下。若未下，不得急性忙迫，但以意沖融之，不久自泄也。食氣時若欲上噫，但任噫出，必不得抑之也。</span><span style="font-family:標楷體;color:maroon">桑榆子曰：夫功淺多噫，蓋由乍服之得真氣尚少，新氣必多，不正而多，命官不受則宜徐徐攻之。又初服之時，所咽者往往不到氣海，則無所歸投，返上為噫也。若得內氣又入到氣海，自然無噫。如著功多時，忽復噫者；不是傷多，即是外氣誤入也哉。</span><span style="font-family: 新細明體; color: maroon">欲下出，任下出，必不得閉之，在細意自審也。消息盈虛，久而自得其妙矣！宜行步，兼小導引，引亦不得頻為之，世問諸事，皆自細意斟酌之。有諸疾，則絕粒三數日，輕則一日兩日，更輕即絕一頃亦得。若疾在上，以意想上驅之，在下，以意想下驅之，若在四支及左右側，并以意想驅逐之，則愈矣。大都不得閉之，若閉氣即疾生。所食物宜潤暢，寒暑皆適宜也。瘴瘧時但絕粒數日，靜居則差矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">
		大威儀先生玄素真人用氣訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　凡用氣法，先須左右導引，令骨節開通，筋柔體弱。然後正身端坐，吐納三過，使無結滯，靜慮忘形，令氣平息。良久徐徐先以口吐濁氣，鼻引清氣，凡此六七過，此名調氣。調氣畢，即口鼻俱閉，虛含，令氣滿口，即鼓口十五過已上更佳。如咽一大口水入腹，直以心存至氣海中，良久，更依前法咽之，但以腹飽為度，亦不限過數。然後虛心實腹，閉口以手左右摩腹上，令氣流行，即鼻中細細放通，息勿令喘廳，恐失中和。然後正身仰外，四平著狀，枕高低與身平，兩手握固，展臂離身四五寸，兩腳亦相去四五寸。然後鼻中息收，即口鼻俱閉，心存氣行遍身，此名運氣。如有病，即心存氣偏注病處，如氣急，即鼻中細細放通息，口不開，候氣息平，還依前法閉之，搖動兩足指及手指并骨節，以汗出為度。此名氣通。即徐徐收身側臥，拳兩腳，先左邊側外，經十息，即轉右邊側外，亦十息，此名補損。依此法服經一月，後行立坐外時，但腹空，即鼓咽之，不限時節。如吃飯了即吃空飯一兩口，和水咽下，此名洗五藏，即以清水熟漱口，虛心實腹，令臟葉舒展，咽之，令五藏不停五味氣。訖，即以口先吐濁氣，鼻引清氣，不限多少，盡須放之。如下泄一濁氣出，還鼓煉一口，和氣補之。若尋常吃餅飲茶，皆外氣入，當須入口，便合口，口既合，口中所入外氣，即於鼻中出也。鼻中卻入氣，即是清氣也。常須合口吃食，不令口中有氣入，入即是死氣。凡人言語。口中氣出，必須卻於鼻中入，此常行吐納也。行住坐外，常須搖動腳指，此名常令氣得下流。常行此事，動靜念之，如節候不精，忽有外氣入腹，即覺微痛，可閉氣摩腹一百下，氣即<span lang="EN-US">t
		</span>下泄也。氣或上，必不得出，抑之使下，此名理順。忌破氣物及生玲枯膩等物，如依此法，不闕常行，九年功成，履空如履實，履水如履地。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size:18.0pt;
font-family:新細明體;color:maroon">胎息口訣</span><span style="font-family:新細明體;
color:maroon">并序</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:
18.0pt;font-family:新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　序曰：在胎為嬰，初生曰孩，嬰兒在腹中，口含泥土，喘息不通，以臍咽氣，養育形兆，故得成全。是以臍為命門，凡孩或有初生尚活，少頃輒不收者，但以暖水浸臍帶，向腹暖三五過即蘇，則知臍為命門，信然不謬。道者欲求胎息，先須知胎息之根源，按而行之，喘息如嬰兒在腹中，故名胎息矣。乃知返本還源，卻老歸嬰，自有由矣。綿綿不問，胎仙之道成焉。故先序經紀，體用兼明備矣。<span lang="EN-US"><br>
		</span>
		　　凡欲胎息，先須於靜室中，勿令人入，正身端坐，以左腳搭右腳上，解緩衣帶，徐徐按捺支節，兩手握固於兩腿上，即吐納三五過，令無結滯。滌慮清閑，虛心實腹，左右徐徐搖身，令臟葉舒展。訖，還徐徐放著實，即嗚天鼓三十六通，漱滿華池，然後存。頭戴朱雀，腳履玄武，左肩有青龍，右肩有白虎。然後想眉問卻入一寸為明堂，卻入二寸為洞房，卻入三寸為丹田宮。亦名泥丸宮。宮中有神人長二寸，戴青冠，披朱褐，執絳簡。次存中丹田，中丹田，心也。亦名絳官。中有神人亦披朱褐。次存下丹田，在臍下二寸半紫微宮，亦名氣海也。中有神人，亦披朱褐。次存五藏，從心起首，遍存五藏六府。存五藏中各出本方氣，及三丹田中素雲合為一氣，於頂中出，煥煥分光九色，上騰可長三丈。餘想身在其中，此時即口鼻俱閉，心存氣海中，胎氣出入，喘息只在臍中。如氣急，即鼻中細細放通息，候氣平，還依前用心為之，以汗出為一過，亦不限過數。如體熱悶，即心存氣遍身出，如飯飯中氣，此名滿息。久久行之，入玄寂中，出妙默中，再明洞觀形中五藏六府，及大小腹，胃受散膏如黃土色，脾長一尺二寸，在胃上，前后磨動不停，停則不和，飯食不消，即是不磨矣。當須閉氣，以手摩腹一百下，即自然轉磨矣。次存心，心似紅蓮華未開，下垂，長三寸，上有九竅，二竅在後，正面有黑毛七葉，長二寸半。次存肺，肺似白蓮華開，五葉下垂，上有白脈膜，在心上覆心。次存肝，肝在心後，七葉紫蒼色，上有黃脈膜，從左邊第三葉下，在此也。其膽色青黃，長二寸半。次膽存腎，腎狀如覆杯，黑色，卻著脊，去臍三寸，上小下大，左為上，右為下。遍觀一形三十六位，及三百六十骨節，皆有筋纏，骨青白如玉色，筋色黃白，髓若冰雪，有三百六十穴，穴穴之中皆有鮮血，如江河池潭也。及見左腳中指第二節是血液上源，其中涌出，通流一日一夜，繞身三萬六千匝，至右腳中指第二節，則化盡，所以人若睡，必須側臥拳跼，陰魄全也。亦覺，即須展兩腳及兩手，令－氣遍身，陽氣布也。若如此修行，即與經所言動善時之義合矣。久久行之，口鼻俱無喘息，如嬰兒在胎，以臍通氣，故謂之胎息矣。綿綿不問，經三十年，以繩勒項，不令通氣，亦不喘息。喘息常在臍中，水底坐經十日、五日亦可矣。以能行此事，功效如前，若覺得真，更須修道，此事乃是一門，不可不作。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">胎息精微論</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　老君曰：知道者天不殺，含德者地不害，道德相抱身不衰老。內食太和，元氣為首，清靜自煉，委身放體，志無念慮，安定藏府，洞極太和。長生久視，潛氣不動，意如流水，前波已去，而後波續處不返也。</span><span style="font-family:標楷體;color:maroon">行之不休，得道真矣。每日入靜室守玄元。玄元謂存玄門。</span><span style="font-family: 新細明體; color: maroon">玄中有玄是我命，命中有命是我形，形中有形是我精，精中有精是我氣，氣中有氣是我神，神中有神是我自然。德以形為車，道以氣為馬，魂以精為根，魄以目為戶。形勞則德散，氣越即道叛，精銷魂損，目動魄微。是以守靜愛氣，全精寶神，道德凝密，魂魄固守。所以含道不言，得氣之真，肌膚潤澤，得道之根。手足流汗，精氣充溢，不飢不渴，龜龍胎息，綿綿長存，用之不勤，飲於玄泉，登於太清。還年返嬰，道之自然。至道不遠，近在已身。用心精微，命乃永存。夫道者，或傳服五牙，</span><span style="font-family:標楷體;color:maroon">五牙者五行之生氣。（黃庭內景》 
		云：存漱五牙不飢渴。</span><span style="font-family: 新細明體; color: maroon">八方四時、日月星辰等氣，思自頂而入，自鼻而出。雖古經所載，為之者少見成遂，亦非食穀者所能行致耳。是以服氣者多不得其訣，徒勞精勤矣。既得其門，復悟其訣，即在精勤不懈耳。</span><span style="font-family:標楷體;color:maroon">桑榆子曰：烏鷗而志乎天地，是不知量，彼五牙、八方、四時、日月、星辰等教不為初地者設，無成也。當俟其稍近之時可也。</span><span style="font-family: 新細明體; color: maroon">凡胎息服氣，從夜半後服內氣，七咽，每一咽既調氣六七息，即更咽之。每咽如水流過坎聲，是氣通也。直下氣海中，凝結腹中，充滿如含胎之狀。氣從有胎中息，</span><span style="font-family:標楷體;color:maroon">氣海中有氣充然後為胎息之道也。</span><span style="font-family: 新細明體; color: maroon">氣成即清氣凝為胎，濁氣散而出。散從手足及毛髮而出也。胎成即萬病自遣，漸通仙靈，今之學其氣也，或得古方，或授自非道，皆閉口縮鼻，但貴息長，而不知五藏壅閉，畜損正氣，殊非自然之息。但煩勞形神，無所裨益，凡服氣之時，即須關節通，胃海開納元氣，固納畢，即關節還閉，徐徐鼻出納外氣，自然外內不雜，胎中氣亦不出。但潛屈指數息，從十至百數，從一百至二百、三百，此為小通，即耳目聰明，百疾皆愈。若抑塞口鼻，擬習胎息，殊無此理也。口鼻氣既不通，即畜損藏府，有何益哉！凡餌內氣者，用力寡而見功多，唯在安神靜慮，不煩不擾，即氣道疏暢，關節開通，內含元和，終日不散，膚體潤澤，手足汗出，長生之道，訣在此矣。從夜半後，服七咽即閉氣者，但內氣不出，鼻口常徐徐出納外氣，內外都不相雜，至五更又服七咽，平旦又服七咽，三七都二十一咽，止。若休根者，即不限此數，肚空即咽內氣，咽內氣常滿，自元飢渴也。初似小難，久久習慣，自然內外之氣不相混釋也。慚漸關節開通，毛髮疏暢，氣自來往，亦不假鼻中徐徐通外氣也。胎息之妙，窮於此也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">胎息雜訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　一經云：但徐徐引氣出納，則元氣亦不出也。自然內外之氣不雜，此名胎息。然初甩功之人，閉固內氣訖，一亦鼻中微微通氣往來，使令不到咽喉，一而返氣即逆滿上衝，不可抑塞，如此即徐徐放令通暢，候氣調，即復閉之，切在徐徐鼻中出入，勿令至喉，極力抑忍。為之須臾，忽然自調暢，內外泰矣。此蓋關節開毛孔通故也。到此，即千息亦不倦矣。又胎息之妙，功在無思無慮，體合自然，心如死灰，形如枯木，即百脈暢，關節通矣。若憂慮百端，起滅相繼，欲求至道，徒賣艱勤，終無成功。</span><span style="font-family:標楷體;color:maroon">桑榆子曰：有苦惱之氣慮，有貪惡之氣，諸如此類，皆邪氣橫中，能為元氣之關防，亦猶小人當路，則君子無所逞其才也。</span><span style="font-family: 新細明體; color: maroon">此道至微至妙，出塵之士，方可為之。未離名利之問，徒勞介意。</span><span style="font-family:標楷體;color:maroon">桑榆子曰：縱未出塵，但能使心不亂，不見可欲，則可矣。</span><span style="font-family: 新細明體; color: maroon">一經云：咽氣滿訖，便閉氣存想，意如流水，前波已去，後浪續處。凡胎息用功後，關節開通，毛髮疏暢，即依此，但鼻中微微引氣，想從四支百毛孔出，往而不返也。後氣續到，但引之而不吐也。功在於徐徐，雖云引而不吐，所引亦不入於喉中，微微而散，如此內氣亦不流散矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">秘要口訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　天關中為內氣</span><span style="font-family:標楷體;color:maroon">，口為天關生神機，手為人關把盛衰；足為地關生命扉。并《黃庭內景》云。</span><span style="font-family: 新細明體; color: maroon">神廬中為外氣。</span><span style="font-family:標楷體;color:maroon">神廬，鼻也。神廬之中欲修治。《黃庭內景》云。</span><span style="font-family: 新細明體; color: maroon">凡服氣，皆取陽時。自夜半平旦也，即東南向，靜端坐，叩齒三通，三漱津咽之。則兩手相摩，令掌心熱，揩拭面目。便以大拇指上下揩其腎骨七遍，即握固鼓氣，以滿天關，調勻為度，合閉口而咽之。即努腹訖，徐徐出神廬中氣，其神廬中當修治之，鼓努每須相應，一鼓一咽一努，為相應也。其鼓咽之時，天關莫開，恐生氣入腹而為疾也。夫服氣，須安神定志，徐徐咽之，急即心胸中氣不散，結痛，每咽五十服，漸加至百服，二百三百服，有他故，即二十三十服，行住服之，并得，臨時自消息也。所貴常行，不欲闕日。如初服有噫氣上，即鼓而卻咽，無使氣出。</span><span style="font-family:標楷體;color:maroon">桑榆子曰：元氣融和，不為廳厲，必若噫上，豈元和之氣耶？然初始之時，特以氣道未得全暢，事須抑就，但以元氣待之也。若至再至三，氣海不受，必惹著五藏之中舊有濁氣，如此固亦不宜愛惜，宜也。</span><span style="font-family: 新細明體; color: maroon">忽下部有氣，即泄之不妨，每一鼓咽氣，須調和徐緩，不欲天關中有一聲，若咽急，恐下部氣閉，令人脫肛，慎之。如服內氣，久而自通，通即服，無時矣。但飢即服之，飽即止之。每鼓咽之際，常存思氣入五藏流行，即從手足心及頂三關九竅支節而出，忽有疾？即思以氣攻其痛處。何疾不愈？如要服氣休糧，即不論咽鼓努多少，常令腹滿為度，勿令腸厭，若飢即時服三五一一咽，以意自調息，勿須仰外即氣難下，一一損人心胸。凡氣相應；即腹中有聲，愚一者謂之腸空即有聲，有聲即損人，甚不一然矣！此猶雷嗚電擊，陶煉陰氣，百關一流潤，真要深門也。夫服氣多方，若非一鼓努之法，不為真妙。或有人未解服一氣，氣未通流，便虛其心，忘其形，雖曰一效其坐忘，必無所成，多令困弊也。夫一鼓努法，本服自然元氣，流布藏府，即一長存，人即不死，何暇於外思慮吸引外－氣？夫人氣盡即神亡，神去則身謝。故知守元氣不失，胎成，皆秘訣所傳，<span lang="EN-US">. 
		llll </span>學者幸勿疑也。夫行氣，候閑時，鼓十（咽、二十咽、咽，令腸滿，然後存思，行－<span lang="EN-US">. l 
		. llll . . </span>
		入四支，有事之時，即一咽、一行氣，手足俱須著物，候氣通流，必虛心忘形，一然得煩蒸之氣散出四支，精華之氣凝歸氣海。久而自然胎成，封固支節，得雷嗚相應。當鼓轉具腹，令氣調暢也。夫服氣導引，先舒手足很彭嘔馴緬身左右，精思氣入骨節行，引相應，令通不斷，謂之行氣導引。又宛轉盤回，存思氣從手足關節散出。古經云：有行氣導引，非至道口傳，罕有知者。夫行氣，若飢時服，候腹滿乃行之，若食飽後旋行。</span><span style="font-family:標楷體;color:maroon">桑榆子曰：飽宜為飲字之誤也。修養者，平居無飽，倪行氣之秋乎？</span><span style="font-family: 新細明體; color: maroon">若無服氣導引，當候閑時習之，非尋常可作也。夫服氣導引，當居靜密房室，不欲處高屋當風，如遇暴風疾雨，霑濕衝寒，冒熱遠來，皆須歇息，候其體乾氣和，方可為之。若欲四支常瘦，即數導引，</span><span style="font-family:標楷體;color:maroon">謂肌膚充悅，即多導引。</span><span style="font-family: 新細明體; color: maroon">服氣導引，不失其時，則一神氣常清，形容不易暴脂，虛肉不生，永無諸疾矣。世人或謂服氣與胎息殊一誤之深矣！胎從服氣中結，氣從有胎一中息。久服則清氣凝而為胎，濁氣散一而出胎，成可以入水蹈火。世人或依一甘方，戈受作直昔，以閉數之，貴其息長，不亦謬乎？殊不知五藏無常服之一氣，一時閉塞關門，豈是胎中自然之一意？但煩勞形神，終無所益。時人服一氣多閉口縮鼻，皆抑忍之，但須取息一長，不知反損。問曰：夫服內氣外氣，二氣俱出五藏，焉得內外吐納不同？</span><span style="font-family:標楷體;color:maroon">桑榆子曰：些言二氣俱出五藏，即大謬也。且外氣喘息之氣，即非府氣也。但入至榮衛，非自中而有者也。焉得謂之出於五藏乎？</span><span style="font-family: 新細明體; color: maroon">答曰：服內氣鼓努之時，即胃海開，納真氣，封固納訖，即還閉，徐徐出外氣，自然有殊。夫抑塞口鼻，氣俱不通，不通即蓄損五藏，此乃求益而返損也。且人健時閉氣息即易，忽有疾力微即難制，豈不失之極也。若服內氣，用力甚少而功即多，當勤行之也。問曰：夫上士先導引後出一入，下士先出入後導引者，何也？答曰：上士先導引，則穢氣隨舉動散出；下士後導引，恐其穢氣入支節不散。此則學氣導引得與不得有殊也。</span><span style="font-family:標楷體;color:maroon">桑榆子曰：上下，猶言先後進也。繫於功用淺深，非賢愚品第之謂。斯道也，豈愚者之可為乎哉？但有賢而不能者也。</span><span style="font-family: 新細明體; color: maroon">天師云：納氣有一，吐氣有六，氣道成乃可為之。吐氣六者，吹、呼、嘻、煦、噓、咽，皆出氣也。</span><span style="font-family:標楷體;color:maroon">桑榆子曰：煦，一本為呵，大抵六氣之用，與他本有五不同也。</span><span style="font-family: 新細明體; color: maroon">時寒可吹以去寒，時溫可呼以去熱，嘻以去風，煦以去煩，又以去下氣，噓以散滯，咽丑利、許氣二切以解熱，凡人者則多呼咽，道家行氣不欲噓咽，長息之忌也。悉能六氣，位為天仙。</span><span style="font-family:標楷體;color:maroon">桑榆子曰：凡人者，喜怒哮慾眾邪之氣不絕於中，辛鹹甘酸外物之味未離於口，若即便禁長息，則穢濁之氣無洞盡之期，彼得道者無思無慮，無營無欲；含其浩然之氣，又焉取於噓咽哉！彼視噓咽猶央堤耳。</span><span style="font-family: 新細明體; color: maroon">凡服氣畢，即思存南方熒惑星，為赤氣，大如珠，入其天關中，流入藏府，存身盡為氣。每日一遍，此為以陽煉陰，去三尸之患。又古涓子留口訣，令想火煉身為炭，道者商量，火氣非自然陽精，但恐傷神未可為也。其精者，真人密傳至妙，精思行之勿疑。</span><span style="font-family:標楷體;color:maroon">桑榆子曰：云商量者，延陵君之意也。夫存想之中，寧假分別其自然與非自然乎？若如所言，則存之與想得為自然否？況仙問煉丹亦用火，則火與熒惑；同是天地之中一物耳。亦何擇焉乎？</span><span style="font-family: 新細明體; color: maroon">凡導引服氣之時，衣帶常欲寬，若緊急即損氣，氣海中悶。</span><span style="font-family:標楷體;color:maroon">桑榆子曰：損謂限滯之也，非能損之。</span><span style="font-family: 新細明體; color: maroon">夏冬寢處飲食，常欲溫，勿食酸鹹油膩之物，食之損五藏，五藏損，即神不安。猜狗肉及生果子尤宜切忌。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">用氣神集訣</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　神集於虛，</span><span style="font-family:標楷體;color:maroon">桑榆子曰：虛無蓋為象也。而安於實。實謂精也。</span><span style="font-family: 新細明體; color: maroon">神，心中知者也。安而無欲，則神王而氣知正，如此之時，則一任之，唯久彌善，行之不已，體氣至安，謂之樂天，</span><span style="font-family:標楷體;color:maroon">天者虛而自然也。</span><span style="font-family: 新細明體; color: maroon">樂天則壽。身外虛空亦天也，身內虛通亦天也，習之久久乃明生焉。虛中生白。密自內知，久習彌廣，而精上合於明，明內發於精，如是乃至於道，道應於德，德成矣！用而為仁，分而為義。精氣晝出於首，夜棲於腹，當自尊其首，重其腹，色莊於外，敬直於中，應機無想，唯善是與。此神氣事質，合吾一體，謂之大順。天保祐之，吉元不利。凡妙本有所，神在心中之虛，上通其系，氣蘊腸中之實，實精，藏之前水胞之上也。恆宜溫養之。</span><span style="font-family:標楷體;color:maroon">桑榆子曰：凡溫者，生之徒，但不得自溫而失於熱也。</span><span style="font-family: 新細明體; color: maroon">平居常宜閉目內視氣源，下丹田也。每行一事利於生靈，則欣然閉目內視其心，謝之，若日吾身之神氣，明發於吾形，使吾達道也。如是則天降之吉。故天者，虛氣之靈，吾能用之，道極於斯矣。</span><span style="font-family:標楷體;color:maroon">桑榆子曰：所謂天者，自然之謂也，非蒼蒼之謂乎！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">煉氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　每咽服氣功，餘暇取一靜室無人處，散髮脫衣，覆被正身，仰臥展腳及手，勿握固，淨席一領，邊垂著地，其髮梳以理之，令散垂席上，即便調氣。氣候得所，咽之，便閉氣，盡今悶。又冥心無思，任氣所之，氣悶即開口放出，氣新出喘息急，即且調氣七八氣已來，急即定，定又煉之。如此有暇，且十煉之，止為新功。恐氣未通，擁在皮膚，反至疾也。更有餘暇，又煉之，即更加五六，煉至二十、三十或四十、五十，并無定限，何以為則？如服氣，功漸成，關節通，毛孔開，煉到二十、三十，即覺遍身潤，或汗出，如得此狀，即是功效新。煉得通潤則止，漸漸汗出即好，且安心穩外，不得早起衝風等，如病人得汗，良久將息，即可著衣，徐徐行步，少言愛氣，省事澄思，則身輕目明，百脈流注，四支通暢。故《黃庭》云：千災已銷百疾痊，不憚虎狼之凶鰓。亦以卻老年永延。夫煉氣者，每夜問及午時，任自方便，候神情清爽，即依前次第，峻坐修咽，勤勤致之，不得惰慢，忽有昏問，欲睡即睡，不得昏悶欲睡之時強為，即卻邪亂其意。意邪氣亂，失正道也。如新服未有正氣，即校昏，昏已後，亦無昏沉矣。</span><span style="font-family:標楷體;color:maroon">桑榆子曰：所當．須勤。勤，不得惰慢。又說任方便，不得勉強，消息之妙，在於此矣。則知勤勤不在勉強，修息游乘，自然以車，則氣行矣。</span><span style="font-family: 新細明體; color: maroon">夫煉氣者，即不得每日行之，十日五日有餘暇，覺不通暢，四體煩問，即為之。常日無功，不用頻也。</span><span style="font-family:標楷體;color:maroon">桑榆子曰：陰陽合節則不為災珍，此云常日無功，若如所言，為之何害？但以不止於無功，將臻乎有咎，何以言之？借如炎帝勤害而併功倍功，必反為大旱也哉</span><span style="font-family: 新細明體; color: maroon">！按摩亦然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">委氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫養氣者，四體清和，志無思念，或因坐，或因外，任氣依門戶，調息凝然，委身如彼委衣，帖然在狀，無筋無骨，無神無識，縱心縱身，寂沉寂沉。如委時，亦勿為主，桑榆子曰：無我相無人相，豈徒人我而已哉！．則萬有都無也。然後澄神煉氣，則百節開張，筋脈通暢，津液流注也。乘此便咽閉十氣或二十氣，亦得。每一咽皆須兀然任，氣不得與意相爭，良久則氣從百毛孔出，不復更口吐也。縱其留者十無一二焉。復更調理，數至十息、百息已上，因有喘息，便又微含氣咽入，即便調息，調息稍久，覺四支皮肉及關節，一如沐浴然。每暇，不問仰外側臥，或立或坐，即委氣委身以行之，其功日進，精滿氣全，神安魄定，志閉思遠，道泰德寧，三尸自亡，六塵俱喪。《黃庭》云：閑暇無事身體安，虛無之居在帷問。但無為養生，委身委心，放形放思，與道合體，即知異候。又《黃庭》云：高拱無為魂魄安，清淨神見與我言。此之謂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 18.0pt; font-family: 新細明體; color: maroon">閉氣法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">擁塞氣候不調即為之</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫上智之人，志堅思遠，若能修理無少遺功，神定氣調，絕於外病。中智之人，或緣公私所千，或心生進退，或修攝乖宜，氣擁不和，反生其患。如有苦處，可入一靜室，仰外熟調氣，展足及手，各相去四五寸，仍須外處厚軟，冬月暖蓋被，靜心坦然，即便咽氣。咽畢，便閉之，口鼻不動，以心念所苦之處，以意注想攻之，氣極而吐之，訖復咽，閉氣新吐，必喘急時，聲廳可調氣六七息，氣即調順，又更閉氣，想念攻之，或十攻、二十攻、三十、五十攻，覺所苦處汗出通潤，即止。如未可，即每日五更或夜半頻意攻之，以差為限。如病在左手，直入左手，如在右手，直入右手，如在頭，直入頭。分明見驗，方知心能使氣，氣之從心，其應如神矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">延陵先生集新舊服氣經竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>