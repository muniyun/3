<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:#993300">沖虛至德真經四解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		經名：沖虛至德真經四解。金人高守元纂集，約成書於大定乙酉（<span lang="EN-US">1189</span>）。二十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: #993300">
		沖虛至德真經四解卷之四</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: #993300">和光散人高守元集</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size: 14.0pt; font-family: 新細明體; color: #993300">黃帝</span></b></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size: 9.0pt; font-family: 新細明體; color: #993300">
		稟生之質謂之性，得性之極謂之和，故應理處順，則所適常通，任情背道，則遇物斯滯。盧曰：此明忘形養神，從玄默以發真智。始其養也，則遺萬有而內澄心；發其智則化含生以外，接物。故其初也，則齋心服形不親政事；其末篇也，則贊孔墨以濟人焉。此其大旨。政和，古之明大道者，先明天而道德次之《列子》以天瑞首篇，而繼之以《黃帝》豈謂是歟。范曰：即無物之自虛者，隨處皆通；執有物之為實者，觸途生礙。然則有而為之其易耶？必將泯是非利害之心，去智巧果敢之烈，猜慮不萌，俾物無得，而傷吾宗不出，俾人無得而先，崇自賢之行，持常勝之道，子以襲諸人間，則人道之患庶幾其息矣。華胥之國，姑射之山，夫豈遠哉？此一篇之旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">黃帝即位十有五年，喜天下戴己，</span><span style="font-size: 9.0pt; font-family: 新細明體; color: #993300">隨世而喜耳。</span><span style="font-family: 新細明體; color: #993300">養正命，</span><span style="font-size: 9.0pt; font-family: 新細明體; color: #993300">正當為性。</span><span style="font-family: 新細明體; color: #993300">娛耳目，供鼻口，焦然肌色皯&#40675;，昏然五情爽惑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">役心智未足以養性命，祇足以焦形也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：舉代之人，咸以聲色、飲食養其身，唯豐厚者，則為富貴矣。而聖人知此道足以傷生，故焦然不樂也。第一篇知神為生主，第二篇欲明道以養身，故先示眾人之所溺，然後漸次而進之。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">又十有五年，憂天下之不治，</span><span style="font-size: 9.0pt; font-family: 新細明體; color: #993300">隨世而憂耳。</span><span style="font-family: 新細明體; color: #993300">竭聰明，進智力，營百姓，焦然肌色皯&#40675;，昏然五情爽惑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">用聰明未足以政治，秖足以亂神也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：代謂之君子，理人之士也。皆勞心苦己，以身徇物，以求其名，以嚮其利耳。而不知役神以喪實，去道斯遠矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">黃帝乃喟然讚曰：</span><span style="font-size: 9.0pt; font-family: 新細明體; color: #993300">讚當作嘆。</span><span style="font-family: 新細明體; color: #993300">朕之過淫矣。</span><span style="font-size: 9.0pt; font-family: 新細明體; color: #993300">淫當作深。</span><span style="font-family: 新細明體; color: #993300">養一己其患如此，治萬物其患如此。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">惟任而不養，縱而不治，則性命自全，天下自安也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：淫者，失於其道也。含生之物，咸知養己，自私以為生，不知所生生而之死也；操仁義者，咸知徇名以取利，自私以為能，亦不知所以喪神傷生而知死也。徇己自私以為小人，濟物無私代以為君子。善之以惡約外則有殊，求名喪實約內則俱失。方明大道，故雙非之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：鼓舞萬物而不與聖人同憂者，道也。吉凶與民同患者，事也。體道則無憂，涉事則有患，聖人不得已而臨蒞天下，亦烏至而恝然耶？內而養一己，則養正命，娛耳目，供口鼻，其患既如此。外而治萬物，竭聰明，進智力，營百姓，其患又如此。是豈胥易技係勞形怵心，固若是其多憂耶？方以百姓心為心；則人之所畏不得不畏故爾。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		於是放萬機，舍宮寢，去直侍；徹鐘懸，&#20943;&#21416;膳，退而閒居大庭之綰，齋心服形，</span><span style="font-size: 9.0pt; font-family: 新細明體; color: #993300">心無欲，則形自服。</span><span style="font-family: 新細明體; color: #993300">三月不親政事。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：放萬機者，非謂都無所行也。事至而應，如四時焉。故曰天何言哉？四時行焉，百物生焉。不勞焦思以邀虛名，不想能於千載欲垂芳於竹帛耳。但冥冥然應用，不得已而運之，不封崇其身名，不增加其嗜慾，不豐厚其滋味，不放肆於淫聲。齋肅其心，退伏其體。三月者，一時也。孔子曰：顏回三月不違仁是也。擇賢才而責成賞罰無私焉，是不親政事也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">晝寢而夢，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">將明至理不可以情求，故寄之於夢。聖人無夢也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">遊於華胥氏之國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：至人不以物累形，不以形累心，上與造物者遊，下與外生死、無終始者為友。憂喜無變於己，亦有何患？黃帝以此去萬有之累，而將復乎一。故齋心服形，夢遊華胥氏之國也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：聖人之治，一日二日萬幾，今曰放萬幾，則不勞心於土苴之末矣。舍宮寢，非累於居處之安也；去直侍，非樂於使令之眾也；徹鐘懸，則耳不綦聲；&#20943;&#21416;膳，則口不綦味。退而間居大庭之館，齋心服形，三月不親政事，則又潔齋至矣。故華胥之國於此得而夢進焉。經曰：形接為事，神遇為夢。盡之所為，必形於夢，則魂交之寐未必虛也；夜之所夢，必合於晝，則形開之覺未必實也。惟通乎晝夜之道，而知者乃能。融夢覺於一致，等視世間得失、是非、貴賤生死，無非夢幻。故居化人之宮者，以夢而遊；執尹氏之役者，以夢而樂；獲鄭人之鹿者，以夢而訟。隨有所遇而安之者，知所幻而非真也。何獨於此而疑之？然古之真人，其寢無夢列子言此，將明至道之不可以情求，姑寄於夢而已。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">華胥氏之國在弇州之西，台州之北。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		不必便有此國也，明至理之必如此耳。《淮南》云：正西曰弇州，西北曰台州。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">不知斯齊國幾千萬里，</span><span style="font-size: 9.0pt; font-family: 新細明體; color: #993300">斯，離也。齊，中也。</span><span style="font-family: 新細明體; color: #993300">蓋非舟車足力之所及，神遊而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">舟車足力，形之所資者耳。神道恍惚，不行而至者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：華則敷而離根，胥則出而相見。理有至妙，不必求之於窈冥昏默之中。雖離道之根，而與物相見，所謂歸根復命者，常自若也。正西日弇州，正北曰台州，弇州之西，台州之北，則又歸根復命之地也。夫道降中庸，則有足者皆可至於丘。不知斯齊國幾千萬里，則去人為遠矣，蓋非舟車足力之所及，神遊而已。唯神也，不疾而速，不行而至，故出入六合，遊乎無有，烏往而不暇哉？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">其國無師長，自然而已。其民無嗜慾，自然而已。</span><span style="font-size: 9.0pt; font-family: 新細明體; color: #993300">自然者，不資於外也。</span><span style="font-family: 新細明體; color: #993300">不知樂生，不知惡死，故無夭殤；不知親己，不知疏物，故無愛憎；不知背逆，不知向順，故無利害；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		理無生死，故無所樂惡；理無愛憎，故無所親疏，理無逆順，故無所利害也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		都無所愛惜，都無所畏忌。入水不溺，入火不熱，斫撻無傷痛，指植無痟癢。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		至和者無物能傷，熱溺痛癢。實由矜懼，義例詳於下章。痟癢，酸痟也。義見《周官》。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		乘空如履實，寢虛若處&#29248;。雲霞不&#30795;其視，雷霆不亂其聽，美惡不滑其心，山谷不躓其步，神行而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">至順者，無物能逆也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：寄言也，齋心服形，神與道合，則至其大國矣。夫神者，生之主也。既為生主，則役神以養生。養之失理，&#21364;成於損也。俗以益嗜慾者為養生，適為喪年之本矣。故君子養於性，小人養於情，養性者，無嗜慾，保自然，不樂生，不惡死，無向背僧愛，無畏忌自然。神行者，神合於道也。非是別有一國、別類之人耳。故曰：仁道不遠，行之則至。一言契者，交臂相得焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：在弇州之西，台州之北，去齊國幾千萬里，則其道幽遠而無窮。故惟神遊者，所能至也。無師長而自治，無嗜慾而自足，死生無變於己，親疏不累其身。不就利而利亦不至，不違害而害亦不來，都無所愛惜，都無所畏忌，而心有所忘，入水不溺，入火不熱，斫撻無傷痛，指擿無痟癢。而形有所遺，乘空寢虛，不&#30795;不躓，惡往而不暇，以是出入往來陰陽之所，不能測也，而況於人乎？故曰神行而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：其國無師長，自然而已。則無出治之勞，而國者自治；其民無嗜慾，自然而已。則無貪求之念，而民者自樸。生不知死，死不知生也，故其出不訢，其入不距，孰為而有夭惡？視人如我，視我如人也，故無所甚親，無所甚疏也。孰為而有愛憎？逆之而怒，順之而喜也，故不背所異，不向所同孰，為而有利害？；都無所愛憎，故其心無所知，都無所畏忌，故其形無惕。若然者，大浸稽天而不溺，大旱金石流，土山焦而不熱。雖有勇，刺之不入，雖有力，擊之弗中，觸實不&#30795;，乘虛不墜。視不用目而見曉，聽不用耳而聞和。刳心無物，美惡不能汩也。&#28659;行不窒，山谷不能躓也。利用出入，往來不窮，是其神之所為乎。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">黃帝既寤，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">亦寄之眠寤耳，聖人無眠覺也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">怡然自得，召天老、力牧、太山稽，</span><span style="font-size: 9.0pt; font-family: 新細明體; color: #993300">三人，黃帝相也。</span><span style="font-family: 新細明體; color: #993300">告之曰：朕聞居三月，齋心服形，思有以養身治物之道，弗獲其術。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">身不可養，物不可治，而精思求之未可得。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		疲而睡，所夢若此。今知至道不可以情求矣，朕知之矣，朕得之矣，而不能以告若矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">不可以情求，則不能以情告矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">又二十有八年，天下大治，幾若華胥氏之國，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：勞形怵心，知而辯焉，故其術弗獲，齋心服形，覺而冥焉，故其道乃得。雖有情有信，而無為無形，故至道不可以情求，而知之得之者，亦莫能以告也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">而帝登假。</span><span style="font-size: 9.0pt; font-family: 新細明體; color: #993300">假當為遐。</span><span style="font-family: 新細明體; color: #993300">百姓號之，二百年餘不輟。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：既寤於道也，自不因外物以得之。疲而睡者，冥於理，去嗜慾也。識神歸性，不可以情求也。不能以告若者，心澄忘言也。凡以數理天下者，但成其空名，數極則跡見，虛而不能實也。上以虛名責於下，下以虛名應於上，上下相蒙，積虛以為理，欲求純素，其可得乎？夫道者，神契理合，應物以真，非偏善於小能，不暴怒於小過。如春之布萬物皆生，俗易風移，自然而化，不知所以化，不覺所以成。故百姓思之，不知其極也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：有身則累物而喪我。入而內觀身，本無身也，必期於養之，則未離於身；見出而外觀物，本無物也，必期於治之，則未離於物。見物我靡認，其去道也遠矣。何者？至道之精，窈窈冥冥；至道之極，昏昏默默，求之以情，道終弗獲。其所以知之者，無知而已；其所以得之者，無得而已。知本無知，得本無得，又烏能以是告人耶？審造乎是，則游心於淡，合氣於漠，順物自然，無容私焉，而天下治矣。千歲厭世，去而上仙，彼且釋弓而登假，人則從是也。孰肯以物為事？嘗原莊周之書，言黃帝始以仁義攖人心，而繼以問道廣成，蓋以謂絕聖棄智而天下治。則黃帝其人，所謂攖人心者，是宜寓言耳。是篇之意正與此合。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">列姑射山在海河洲中，</span><span style="font-size: 9.0pt; font-family: 新細明體; color: #993300">見《山海經》</span><span style="font-family: 新細明體; color: #993300">山上有神人焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">凝寂故稱神人。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">吸風飲露，不食五穀；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		既不食穀矣，豈復須吸風飲露哉？蓋吐納之貌，不異於物耳。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">心如淵泉，形如處女；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">盡柔虛之極者，其天姿自粹，非養而不衰也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">不偎不愛，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">偎者亦愛也，芻狗萬物，恩無所偏。偎音隱偎。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">仙聖為之臣；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">仙者，壽考之跡聖者，治世之名。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">不畏不怒，愿態為之使；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		畏威也。若此豈有君臣役使之哉？尊卑長短，各當其分，因此而寄稱耳。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">不施不惠，而物自足；不聚不斂，而已無愆。</span><span style="font-size: 9.0pt; font-family: 新細明體; color: #993300">愆，蹇乏也。</span><span style="font-family: 新細明體; color: #993300">陰陽常調，日月常明，四時常若，</span><span style="font-size: 9.0pt; font-family: 新細明體; color: #993300">若，順也。</span><span style="font-family: 新細明體; color: #993300">風雨常均，字育常時，年穀常豐，而土無札傷，人無夭惡，物無疵癘，鬼無靈響焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		天人合德，陰陽順序，昏明有度，&#28798;害不生，故道合二儀，契均四時。《老子》曰：以道蒞天下者，其鬼不神。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：此言神之合道也，故假以方外之中，託以神人之目，不因五穀以為養，吐納真氣以為全，心如澄水無波浪之能鼓形，如處女無思慮之所營。喜怒不入其襟，是非不干其用，無求無欲，同天地之不仁，不惠不施，正陰陽之生育萬物所不能撓，鬼神所不能靈證之真，其功若此也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：神也者，妙萬物而為言者也。體神之妙而出乎形數之外，故能勝物而無累。吸風飲露，不食五穀，則不志於養；心如淵泉，形如處女，則靜一而不二；不偎不愛，仙聖為之臣；不畏不怒，愿&#24932;為之使；則與道相輔而行。若然者，從容無為而陰陽和靜，群生不傷，故不施不惠，不聚不斂，陰陽調，四時若，字育時，年穀豐，人無夭惡，物無疵癘，鬼無靈響焉。此聖人所以曲成萬物而不遺者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：神也者，妙萬物而為言者也。萬物在道之末。體神者，寓乎萬物之上，視萬物莫足以攖其心者，故能勝物而無累。然則列姑射之山，非神人，孰能居之？吸風飲露，不食五穀，則不志於養也；心如淵泉，則靜尊而不流；形如處女，則柔順而無忤；不偎不愛，則非作好以親也，而仙聖實為之制；不畏不怒，則非作惡，以疏也，而愿愨實為之役，於物無所與也；不施惠，而物咸自裕，於己無所取也；不聚斂，而己無不足。道足以役陰陽，則陰陽常調，而無謬戾之&#28798;。道足以旁日月，則日月常明，而無昏蝕之變。以道運數，則有以若四時。以道運氣，則有以均風雨，夫然故未嘗合六氣之靖。以育群生也，而字育常時，未嘗取天地之精。以佐五穀也，而年穀常豐，土無札傷。得以樂其生，人無夭惡，得以終其命。以物則遂性也，無疵癘之苦。以鬼則不神也，無靈響之出。是道也，非天下之至神孰能與於此？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">列子師老商氏，友伯高子，進二子之道，乘風而歸。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		《莊子》云：列子御風而行，泠然善，旬五日而後反。蓋神人，禦寇稱之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：夫神之滯於有，則百骸俱&#30795;；神之契乎真，則五根俱通也。有通則無遠不鑒，無&#30795;則乘風而行。被羽服以往來，託鱗毛以騰躍者，故為常理也。非謂其尚奇也，而此寓言者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：經曰：善行無轍&#36857;。御風而行，雖無轍&#36857;之可見，然猶有所待也。惟神也，不行而至。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		尹生聞之，從列子居，數月不省舍。因問請靳其術者，十反而十不告。尹生懟而請辭，列子又不命。尹生退。數月，意不已，又往從之。列子曰：汝何去來之頻？尹生曰：曩章戴有請於子，</span><span style="font-size: 9.0pt; font-family: 新細明體; color: #993300">章義，尹生之名。</span><span style="font-family: 新細明體; color: #993300">子不我告，固有憾於子。今復脫然，是以又來。列子曰：曩吾以汝為達，</span><span style="font-size: 9.0pt; font-family: 新細明體; color: #993300">曩者，昔也。</span><span style="font-family: 新細明體; color: #993300">今汝之鄙至此乎？姬，將告汝</span><span style="font-size: 9.0pt; font-family: 新細明體; color: #993300">姬，居也。</span><span style="font-family: 新細明體; color: #993300">所學於夫子者矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：三問而不答，十反而不告，道固不可言也。卒於告之者，亦告其所學於夫子者而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：道無問，問無應。故古之人有三問而三不知，四問而四不答者。尹生之於列子，十反不告，豈不欲其因心會道而默識之故耶？彼且有憾，至於懟而請辭，何其鄙之若是也。故列子不得已而告之以所學之道，如不云所云。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰；昔汝去也，吾將謂汝達吾道，今汝之息憾而來，知汝之鄙陋矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">自吾之事夫子友若人也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">夫子謂老商，若人謂伯高。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		三年之後，心不敢念是非，口不敢言利害，始得夫子一眄而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">實懷利害而不敢言，此匿怨藏情者也，故眄之而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：專一而不離恭敬，以至求顧吾之形，觀吾之行者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">五年之後，心庚念是非，口庚言利害，</span><span style="font-size: 9.0pt; font-family: 新細明體; color: #993300">庚，當作更。</span><span style="font-family: 新細明體; color: #993300">夫子始一解顏而笑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		是非利害，世間之常理，任心之所念，任口之所言，而無矜吝於胸懷，內外如一，不猶踰於匿而不顯哉？欣其一玫，聊寄笑焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：三年之後，專於定也，顧眄而已。五年之後，越於專，其哂明矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		七年之後，從心之所念，庚無是非，從口之所言，庚無利害，夫子始一引吾並席而坐。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		夫心者何？寂然而&#26080;意想也；口者何？默然而自吐納也。若順心之極，則&#26080;是非；任口之理，則&#26080;利害。道契師友，同位比肩，故其宜耳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">盧曰：審之而後言欲是非利害，&#26080;所誤也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		九年之後，橫心之所念，橫口之所言，亦不知我之是非利害歟，亦不知彼之是非利害歟，亦不知夫子之為我師，若人之為我友，內外進矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		心既&#26080;念，口既無違，故能恣其所念，縱其所言，體道窮宗，為世津梁。終日念而非我念，終日言而非我言，若以無念為念，無言為言，未造於極也。所謂無為而無不為者如斯，則彼此之異，於何而求？師資之義，將何所施？故曰內外盡矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：都無心，故是非利害不擇之而後言縱橫者也。縱心而言，皆合斯道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：是非之彰，道之所以虧矣；利害之生，情偽之所以感也。列子之學，三年之後，心不敢念是非，則心有所擇而念；口不言利害，則口有所擇而言。故始得夫子一眄而已，則道存於目擊之間也。五年之後，心庚念是非，則心無所擇矣，由未能泯是非也；口庚言利害，則口無擇矣。由未能忘利害也。故夫子始一解顏而笑。則心冥於莫逆之際也。七年之後，縱心之所念，庚無是非，則是非泯矣，由未能至於無念；縱口之所言，庚無利害，則利害忘矣，由未能至於忘言。故夫子始引吾並席而坐，則意會於交臂之間也。橫心之所念，則出念不念，而念出於不念矣；橫口之所言，則出言不言，而言出於不言矣。孰是孰非，孰利孰害，彼我兩忘，而俱化於道，又烏知夫子之為我師，若人之為我友？數始於一參，中於五，屈於七，究於九。古之學道者，或九日而後能外生，或九傳而後得於疑始，或九年而大妙，蓋以入道之序，至是而終，進於無數故也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">而後眼如耳，耳如鼻，鼻如口，無不同也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：眼、耳、口、鼻，不用其所能，各任之而無心，故云無不同耳。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		心凝形釋，骨肉都融，不覺形之所倚，足之所履，隨風東西，猶木葉榦殼。竟不知風乘我邪，我乘風乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		夫眼、耳、鼻、口，各有攸司。令神凝形廢，無待於外，則視聽不資眼目，&#33264;味不賴鼻口，故六藏七孔，四肢百節，塊然尸居，同為一物，則形奚所倚，足奚所履，我之乘風，風之乘我，孰能辯也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：神凝者，不動也。形釋者，無礙也。骨肉都融者，忘形骸也。形骸忘於所之，神念離於所著，則與風氣同之上下也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：三年而不惑，故始夫子一眄；五年而不蔽，故至於解顏而笑；七年而不累，故引之並席而坐；九年而是非利害簡之而不得，則物我兩忘，五官相徹，風之乘我，我之乘風，何容心焉？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		令女居先生之門，曾未浹時，而懟憾者再三。汝之片體將氣所不受，汝之一節將地所不載。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		用其情，有其身，則肌骨不能相容，一體將無所寄，豈二儀之所能覆載？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		履虛乘風，其可幾乎？尹生甚作，屏息良久，不敢復言。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：列子所以乘風者，為能忘其身也。《老子》曰：吾所以有大患者，為吾有身。及吾無身，吾有何患也？若其形骸之不忘，則一節之重則地所不能載，何暇乘風而凌虛哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：致道者忘心，況於懟憾者乎？片體氣所不受，一節地所不載，則汝身將非汝有也，何得有夫道？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：六徹相因，則物物皆通；六鑿相攘，則物物皆礙。進於道者，眼如耳，耳如鼻，鼻如口，不知其所以觀聽，不知其所納嘗，&#33047;然如一曾無所開心之疑也。有若死灰，形之釋也；有若槁木，骨肉都融，又將於大通矣。故在形應倚而倚不知形，在足應履而履不知足，隨風東西，由木葉榦殼。然則動而天機行無轍&#36857;、風之乘我，我之乘風，烏能知其辯？列子之道進此，可謂至矣。莊周以謂由有所待，豈非本其所由入而言之歟？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">列子問關尹曰：至人&#28659;行不空，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		不空者，實有也。至人動止，不以實有為閡者也。郭象曰：其心虛，故能御群實也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">蹈火不熱，行乎萬物之上而不慄。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">向秀曰：天下樂推而不厭，非吾之自高，故不慄者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		請問何以至於此？關尹曰：是純氣之守也，非智巧果敢之列。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		至純至真，即我之性分，非求之於外。慎而不失，則物所不能害，豈智計勇敢而得冒涉難危哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：言至人&#28659;行，積德非本，空虛者也。何如能蹈火不熱，登高不慄乎？以明純氣出乎性，守神以合道，則能至於此，故曰至人也。豈智巧果敢所能得耶？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">姬，魚語汝。</span><span style="font-size: 9.0pt; font-family: 新細明體; color: #993300">魚，當作吾。</span><span style="font-family: 新細明體; color: #993300">凡有貌像聲色者，皆物也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		上至聖人，下及昆蟲，皆形聲之物。以形聲相觀，則&#26080;殊絕者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">物與物何以相遠也？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">向秀曰：唯&#26080;心者獨遠耳。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">夫奚足以至乎先？是色而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		向秀曰：同是形色之物耳，未足以相先也。以相先者，唯自然也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：凡有形者，皆物也，物皆是，色亦何後何先耶？而自貴賤物者，情惑之甚也。會忘形守神習靜以生慧者，然後能通神明者。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">則物之造乎不形，而止乎無所化。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		有既無始，則所造者無形矣；形既無終，則所止者無化矣。造，音作。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">夫得是而窮之者，焉得為正焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">尋形聲欲窮其終始者，焉得至極之所乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：忘形守神，造乎不形也。寶真合道者，止乎無所化也。若得此道，而窮理盡性者，何得不為正乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">彼將處乎不深之度，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">即形色而不求其終始者，不失自然之正矣。深當作淫。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">而藏乎無端之紀，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">至理豈有隱藏哉？任而不執，故冥然無&#36857;，端崖不見。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">游乎萬物之所終始。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		乘理而無心者，則常與萬物並游，豈得無終始之進者乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：至人者，言無失德也，故不淫其度矣。行無失逵也，故藏乎無端矣。常歸其本也，故游萬物之終始矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">壹其性，養其氣，含其德，以通乎物之所造。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		氣壹德純者，豈但自通而已哉？物之所至，皆使無閡，然後通濟群生焉。造，音操字。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：性不雜亂唯真，與天地合其德，而通於萬物之性命。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">夫若是者，其天守全，其神無卻，物奚自入焉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">自然之分不虧，則形神全一，憂患奚由而入者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：寶道則性全，去情則無郤，無眹無&#36857;也。外物何從而入焉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：&#20914;氣之和，人所同受，交物忘反，或為之餒，唯純氣之守，專而無所於雜，和而無所於暴，致虛極矣，豈智巧果敢之列所能與耶？何則？貌像聲色，無物不同，則物與物固無以相遠。夫奚足以造乎？先以其鈞，是色而已。則物之造乎不形，而非形於形，止乎無所化，而不化於化，得是而窮之物安得而止焉？彼將處乎不淫之度，無有過也。藏乎無端之紀，無有窮也。遊乎萬物之所終始，則與造物之所造而不為，若然者，塗郤守神退藏於密，物無自入焉。玆所以&#28659;行不窒，而實之所不能礙，蹈火不熱，而火之所不能焚，行乎萬物之上而不慄，而高之所不能危也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		夫醉者之墜於車也，雖疾不死，骨節與人同，而犯害與人異，其神全也。乘亦弗知也，墜亦弗知也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">此借麤以明至理之必然也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">死生驚懼不入乎其胸，是故忤物而不摺。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">向秀曰：遇而不恐也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">彼得全於酒而猶若是，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">向秀曰：醉故失其所知耳，非自然無心也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">而況得於天乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">向秀曰：得全於天者，自然無心，委順至理者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">聖人藏於天，故物莫之能傷也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">郭象曰：不窺性分之外，故曰藏也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：夫醉人者，神非合於道也。但為酒所全者，憂懼不入於天府，死生不傷其形神，若得全於神者，故物不能傷也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：至人神矣。純也者，謂其不虧其神也。純素之道，惟神是守。守而勿失，與神為一。故曰：至人&#28659;行不窒，蹈火不熱，行乎萬物之上；而不慄。是純氣之守，非智巧果敢之列也。貌像聲色，有名有實，名實既有，麗於留動，一受其成，形不亡以待盡，則何以相遠？而獨造乎其先？道之為物，造乎不形，而不與物為偶，止乎無所化，則獨立而不為物所運。形色名聲果不足以索彼之情，則得是而窮之者，焉得為正焉？至人於此，處乎不淫之度，則當而不過；藏乎無端之紀，則運而不窮；進乎萬物之所終始，則又與造物者遊也。一其性而不二，養其氣而不耗，含其德而不散，以通乎物之所謂造乎不形，止乎無所化者，其天守全，其神無郤物無自入焉。此所以&#28659;行不窒，蹈火不熱，行乎萬物之上而不慄也。醉者之乘車，以其全於酒，故能逆物而不摺。至人行乎萬物之上，以其藏於天，故能勝物而莫之能傷，是皆純氣之守，不虧其神故也。范曰：探形之始，天地與我並生；原數之先，萬物與我為一。奚物而謂之車？奚物而謂之人？奚物而謂之墜？奚物而謂之傷？一旦開天而人與接為構，則執物以為有，所見者誠車矣。認我以為實，所知者誠墜矣。知見立，而乘墜分，詎能無傷乎？彼醉者之全於酒，知以之泯，見以之冥，乘不知有車，墜不知有地，死生驚懼不入乎其胸。是故忤物而不慴，而暫寄其全於酒者，猶且然爾。況性之全，未始離者乎？天下一車爾，託而乘其上者，內開智見之營，營逐幻化之擾，擾一將傾覆於諸妄之地，匪直骨節之傷也。聖人藏於天，故莫之能傷，則向之所謂守全而無郤者是也。雖然，謂之天者，以其對人一性無性，況有天乎？謂其藏者，以其對開一天無天，況有藏乎？審造於是，固有言之所不能論者。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">列禦寇為伯昏無人射，引之盈貫，</span><span style="font-size: 9.0pt; font-family: 新細明體; color: #993300">盡弦窮鐫。</span><span style="font-family: 新細明體; color: #993300">措杯水其肘上，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">手停審固，杯水不傾。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">發之，鏑矢復杳，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">郭象曰：矢去也，箭鏑去復往沓。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">方矢復寓。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		郭象曰：箭方去，未至的，以復寄杯於肘，言敏捷之妙也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">當是時也，猶象人也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：引滿，而置水於其肘上，發，一箭復沓，一箭猶如泥木象人也。志審神定，形不動，以致於此也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">伯昏無人曰：是射之射，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">雖盡射之理，而不能不以矜物也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">非不射之射也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">忘其能否，雖不射而同乎射也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">當與汝登高山，履危石，臨百仞之淵，若能射乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">內有所畏懼，則失其射矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：恃其能而安其形，審其當耳。非謂忘形遺物而以神運者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		於是無人遂登高山，履危石，臨百仞之淵，背逡巡，足二分垂在外，揖禦寇而進之。禦寇伏地，汗流至踵。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：登高履危而懼，若此者，憂其身，惜其生也。曾不知有其形者，適足以傷其生；忘其形者，適所以成其生。禦寇但善於射者，非合於道者。若忘形全神，無累於天下者，乃不射之射也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		伯昏無人曰：夫至人者，上闚青天，下&#28659;黃泉，揮斥八極，神氣不變。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		郭象曰：揮斥，猶縱放也。夫德充於內，則神滿於外，無遠近幽深，所在皆明，故審安危之機而泊然自得也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">今汝沭然有徇目之志，爾於中也殆矣夫。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		郭象曰：不能明至分，故有懼而所喪者多矣，豈唯射乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		盧曰：夫至道之人，自得於天地之間，神氣獨主，憂樂不能入也。今汝尚恐懼之若此，豈近乎道者耶？汝於是終始初習耳，未能得其妙也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		政和：引之盈貫，言其力；措杯水其肘上，言其審，發之，鏑矢復沓，方矢發復寓，言其徒猶象人也，則又言其用志之專。然是技未至通乎道者也，故曰是射之射，非不射之射也。至人者，上闚青天，豈特登山之高也？下&#28659;黃泉，豈特臨淵之深也？揮斥八極，神氣不變，豈特背逡巡，足二分垂在外也？列子於此伏地汗流，而不能射，是於守純而不虧，其神猶有未至也。故曰爾於中也殆矣夫。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		范曰：引之盈貫，則持滿之至也；措杯水其肘上，則平直之至也；發之，鏑矢復沓，則前矢方發而復沓也；方矢復寓，則後矢復寓而在弦也；當是時，猶象人也，則其用志不分，由所謂望之似木雞者也；射之射如此而已。若夫不射之射，非特止是登高山，履危石，臨百仞之淵，其危亦已至矣，乃能不動其心，而發無不中，斯其所以為不射之射歟。推是以往，則夫至人者，上窺青天，則有以窮其高；下&#28659;黃泉，則有以極其深。揮斥八極，神氣不變，是則至大至剛，塞乎天地之問，有如此者，又孰怵然而有恂目之志耶？</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">沖虛至德真經四解卷之四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>