<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:#993300">沖虛至德真經四解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		經名：沖虛至德真經四解。金人高守元纂集，約成書於大定乙酉（<span lang="EN-US">1189</span>）。二十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:#993300">沖虛至德真經四解卷之十九</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:#993300">和光散人高守元集</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">說符</span></b></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:9.0pt;font-family:
新細明體;color:#993300">
		張曰：夫事故無方，倚伏相推，言而驗之者，攝乎變通之會。盧曰：此篇去末明本約形，辯神立事以顯真。因名以求實，然後知徇情之失道，從欲以喪真。故知道者不失其自時，任能者不必遠害。政和：善言天者必有驗於人。《天瑞》自然之驗，《說符》言人事以合之。此書名篇始終之義。范曰：事物之變，有萬不同。成敗之相因，倚伏之相禪，言而驗之，豈苟然哉？契乎自然之符而已。孔子曰：予欲無言。則無言者，聖人之本心，卒不得已而有言者，期於明道故也。使天下之人皆造乎道，尚何事於有言哉？故《老子》之書終於信言不美，所以總&#21465;其作經之意《列子》之書終於《說符》，所以自袪其著書之&#36857;。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		子列子學於壺丘子林。壺丘子林曰：子知持後，則可言持身矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">《老子》曰：後其身而身先。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		列子曰：願聞持後。曰：顧若影，則知之。列子顧而觀影，形枉則影曲，形直則影正。然則枉直隨形而不在影，屈伸任物而不在我。此之謂持後而處先。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		物莫能與&#20105;，故常處先。此語似壺子答而不條顯，列子一得持後之義，因而自釋之。壺子即以為解，故不復答列子也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫影由形立，曲直在於形；生形由神存，真偽在於神用，若見影而形辯，知形而神彰；不責影以正身，不執身以明道；觀其末而知其本，因其著而識其微，然後能常處先矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：道以柔弱謙下為表，故隨感而應，未嘗先人也。如彼桔槔，俯仰隨人。不與物&#20105;，而天下莫能與之&#20105;，則後其身而身先，有在於此。故曰：屈伸任物而不在我，此之謂持後而處先。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：影之為物，火與日，吾屯也；陰與夜，吾代也。疑若有待矣，而實無所待。彼往則我與之往，彼來則我與之來，彼強陽則我與之強陽，或枉或直，隨形而已。故列子觀之而得持後之說也。人皆取先，己獨取後。日受天下之垢，是之謂持後，則不與物&#20105;，而天下莫能與之&#20105;，故常處先。《老子》曰：聖人後其身而身先。又曰：欲先人，以其身後之。義與此協。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		關尹謂子列子曰：言美則響美，言惡則響惡；身長則影長，身短則影短。名也者，響也；身也者，影也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">夫美惡報應，譬之影響，理無差焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">故曰：慎爾言，將有知之；慎爾行，將有隨之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">所謂出其言善，千里應之。行乎邇，見乎遠。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">是故聖人見出以知入，觀往以知來，此其所以先知之理也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		見言出則響入，形往則影來，明報應之理，不異於此也。而物所未悟，故曰先知之耳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：響之因聲，聲善則響美；名之因實，實善則名真。故名者聲之響，身者神之影也。聲出而響和，行習而神隨，故聖人聞響以知聲，見行而知道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：言發而響應，形動而影從，美惡長短在此而不在彼。故君子將有言也，將有行也，必慎其獨。《易》曰：先知其幾於神乎。見出以知入，觀往以知來，為之於未有，非幾於神者與？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：言行之接物，若聲之於響，形之於影。聲有美惡，響則應之；形有長短，影則從之。故言出乎身，加乎民；行發乎邇，見乎遠。言行，君子之所以動天地也，可不慎乎？惟研幾之。聖人朝徹於見獨之先，作炳於眇綿之上，見出知入，觀往知來。言行之大，始於擬議，而終有成變化。故言無瑕謫之可累，行無轍&#36857;之可尋。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">度在身，稽在人。人愛我，我必愛之；人惡我，我必惡之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">禮度在身，考驗由人。愛惡從之，物不負己。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">湯武愛天下，故王；桀、紂惡天下，故亡</span><span style="font-size:9.0pt;font-family:新細明體;color:#993300">此則成驗</span><span style="font-family:新細明體;color:#993300">此所稽也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：禮度在於身，稽考在於人，若影之應乎形，響之應乎聲。湯武、桀紂，其&#36857;可稽也，其度可明也，愛惡之心，不可不慎也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">稽度皆明而不道也，譬之出不由門，行不從徑也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">稽度之理既明，而復道不行者，則出可不由戶，行不從徑也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">以是求利，不亦難乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">違理而得利，未之有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：稽度之事可明而不為道者，譬行不由門戶與街衢耳。欲以求利身於天下者，不亦難乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		嘗觀之神農、有炎之德，稽之虞、夏、商、周之書，度諸法士賢人之言，所以存亡，廢興而非由此道者，未之有也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">自古迄今，無不符驗。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：考其行，稽其&#36857;，自古帝王贊聖之言，猶人存亡廢興，柴然可明。若不由此道而為理者，未之有也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：度言其可度，稽言其所考，欲知己之可度，當念彼之所稽，斯得矣。是故人之愛惡於我。自我之愛惡爾。帝之所興，王之所起，縉紳先生多能明之。驗其廢興之道，未有不由此者。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：以身為度者，其本在此；以稽為&#20915;者，其效在彼。有以愛人，人斯愛我矣；有以惡人，人斯惡我矣。愛惡之情，未嘗不本諸己。湯武積德有海內，愛之可知，故其興也勃然；桀紂不仁失天下，惡之可知，故其亡也忽焉。豈非稽在人之驗與是道也？自古及今，未有不由此者。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">嚴恢曰：所為問道者為富。</span><span style="font-size:9.0pt;font-family:新細明體;color:#993300">問猶學也。</span><span style="font-family:新細明體;color:#993300">今得珠，亦富矣，安用道？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">道，富之本也。珠，富之末也。有本故末存，存末則失本也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">子列子曰：桀、紂唯重利而輕道，是以亡。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">非不富，失本則亡身。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">幸哉余未汝語也，人而無義，唯食而已，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">義者，宜也。得理之宜者，物不能奪也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">是雞狗也。彊食靡角，勝者為制，是禽獸也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">以力求勝，非人道也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">為雞狗禽獸矣，而欲人之尊己，不可得也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">豈欲人之尊己．<span lang="EN-US">’</span>道在則自尊耳。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">人不尊己，則危辱及之矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">樂推而不厭，尊己之謂。苟違斯義，亡將至。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：無乏少者謂之富，非謂求利之富也。若重利輕道，桀紂所以亡也。雞犬禽獸不知仁義，&#20105;食恃力，不知其他。行此則危辱及身，欲人之尊己，豈可得矣？此謂因名求實。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：經曰：雖有拱璧，以先駟馬，不如坐進此道。苟輕道而徇物，則人不尊己，而危辱及之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：平為福，有餘為禍，物莫不然，而財其甚者也。夫富者苦身疾作，多積財而不得盡用，其為形也亦外矣，又烏知體道之人有所謂知足者哉？遊券之內，行乎無名，有萬不同，隨取皆備，又國財在所并焉。故莫之爵而常自然，天下樂推而不厭。固未嘗重利輕道，而以富為是也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">列子學射中矣，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">率爾自中，非能期中者也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		請於關尹子。尹子曰：子知子之所以中者乎？對曰：弗知也。關尹子曰：未可。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">雖中而未知所以中，故曰未可也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		退而習之。三年，又以報關尹子。尹子曰：子知子之所以中乎？列子曰：知之矣。關尹子曰：可矣。守而勿失也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		心平體正，內求諸己，得所以中之道，則前期命矣，發無遺矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		非獨射也，為國與身亦皆如之。故聖人不察存亡，而察其所以然。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		射雖中，而不知所以中，則非中之道。身雖存，不知所以存，則非存之理。故夫射者，能拙俱中，而知所以中者異；賢愚俱存，而知所以存者殊也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：不知所以中者，非善之善者也。得之於手，應之於心，命中而中者，斯得矣。得而守之，是謂之道也。能知其道，非獨射焉，為國為身亦皆如是也。善知射者，不貴其中，貴其所以必中也。善知理國理身者，亦不貴其存，貴其所以必存。故賢愚理亂可知者有道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：射者非前期而中謂之善射，可乎？蓋前期而中，則所制在此，使無二適，唯我所為。推此以修身，推此以治國，是或一道也。聖人不察其存而察其所以存，不察其亡而察其所以亡。存亡末也，所以存亡者其本也。察其所以存則知免於亡，察其所以亡則知保其存。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：古之射者，內志正，外體直，奠而後發，不失正鵠，蓋有所謂前期而中者。苟反求諸已而不知所以中之之道，詎能矢矢相屬而發發相及哉？雖然，非獨射也，為國與身亦皆如之。惟聖人深達神機，明乎無眹，不察存亡而察其所以然者，故養生則裕於屈伸，處己則適乎消長，蒞事則知成敗之策，御敵則達擒縱之權。酬酢萬變，無往不瑕，與所謂前期而中者伺異矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">列子曰：色盛者驕，力盛者奮，未可以語道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">色力是常人所務也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">故不斑白語道，失，而況行之乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		色力既衰，方欲言道，悟之已晚。言之猶未能得，而況行之乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">故自奮，則人莫之告。人莫之告，則孤而無輔矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">驕奮者，雖告而不受，則有忌物之心，耳目自塞，誰其相之？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">賢者任人，故年老而不衰，智盡而不亂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">不專己智，則物願為己用矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">故治國之難，在於知賢，而不在自賢。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		自賢者，即上所謂孤而無輔。知賢則智者為之謀，能者為之使，物無棄才，則國易治也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：俗之所恃者色與力也，恃色則驕怠之心厚，恃力則奮擊之志多，不可以語其道也。色力衰者為班白，白首聞道猶不能行，況能行之乎？故守單弱者道必親之，自強奮者人不肯告。人不肯告，寧有輔佐者乎？賢者任於人，故窮年而神不衰，盡智而心不亂。以此理國者，知賢而任之則賢才為之用，自賢而無輔則失人矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：道以素朴為質，以懦弱謙下為表。故以色驕人而不鋤其色，以力尚人而不能不負其力，皆未足以語大道之方也。傳曰：行賢而去自賢之行，烏往而不愛哉？故不自奮則人樂告以善道矣。於是聞道則有年雖長而色若孺子者，此之謂年老而不衰。於是知道則有達理而不以物害己者，此之謂智盡而不亂。此治國之道所以在於其身，下人而惟驕矜之是去。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：汝惟不伐，乃能無以色驕人；汝惟不矜，乃能無以力勝人。以體道者不能進此。又況天下之理，自用則小，好問則裕。善為國者，以賢下人未嘗以賢臨人，故聰明者竭其視聽，智力者盡其謀。能行賢而去自賢之行，豈容有不治者哉？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		宋人有為其君以玉為楮葉者，三年而成。鋒殺莖柯，毫芒繁澤，亂之楮葉中而不可別也。此人遂以巧食宋國。子列子聞之，曰：使天地之生物，三年而成一葉，則物之有葉者寡矣。故聖人恃道化，而不恃智巧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">此明用功能不足以贍物，因道而化，則無不周。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫斲雕為朴，還淳之道也。故曰：善約者不用膠漆，善閉者不用關鑰，是以大辯若訥，大巧若拙耳。若三年成一葉，與真葉不殊，豈理國全道之巧乎？是以聖人恃其道化，如和氣布而萬物生，不恃智巧也。若違天理而偽巧出，此之為未明本末也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：道雕刻眾形而不為巧。竊竊然恃智力而為之，安得物物而給諸？故匪雕匪琢，運量萬物而不匱，此聖人所以任道化而不任智巧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：大制不割。刻雕眾形，彼盈於天地之間者，幹而實，條而蔓。匪規匪矩而有形者，剸裁自我；匪丹匪青而有色者，藻飾自我。有萬不同，一無不備，豈固以人助天而有刻楮之勞哉？聖人者，天地而已矣，故以道為化，無為而天下助，孰弊弊然以智巧為事乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		子列子窮，容貌有飢色。客有言之鄭子陽者，曰：列禦寇蓋有道之士也，居君之國而窮，君無乃為不好士乎？鄭子陽即令官遺之粟。子列子出見使者，再拜而辭。使者去。子列子入，其妻望之而拊心曰：妾聞為有道者之妻子，皆得佚樂。今有飢色，君遇而遺先生食。先生不受，豈不命也哉？子列子笑謂之曰：君非自知我也。以人之言而遺我粟，至其罪我也，又且以人之言，此吾所以不受也。其卒，民果作難而殺子陽。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫食人之祿，憂人之事。君不知我，因人之言而賜之；若罪我也，亦因人之言而責我也。吾所貴夫知我者真悟道之士也。及子陽難作而不見害，此真所謂不為外物之所傷累者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">政和：尊生者不以養傷身。列子於是蓋有先知之理焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：古之善為士者，三族之位不足易其介，萬鐘之祿不足遷其守。苟可以無與而與焉，固未嘗受而喜之也。其曰：民果作難而殺子陽，又以明聖人之知幾如此。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		魯施氏有二子，其一好學，其一好兵。好學者以術干齊侯，齊侯納之，以為諸公子之傅。好兵者之楚，以法干楚王，王悅之，以為軍正。祿富其家，爵榮其親。施氏之鄰人孟氏，同有二子，所業亦同，而窘於貧。羨施氏之有</span><span style="font-size:9.0pt;font-family:新細明體;color:#993300">有猶富也。</span><span style="font-family:新細明體;color:#993300">因從謂進趣之方。二子以實告孟氏。孟氏之一子之泰，以術干秦王。秦王曰：當今諸侯力&#20105;，所務兵食而已。若用仁義治吾國，是滅亡之道。遂宮而放之。其一子之衛，以法干衛侯。衛侯曰；吾弱國也而攝乎大國之間。大國吾事之，小國吾撫之，是求安之道。若賴兵權，滅亡可待矣。若全而歸之，適於他國，為吾之患不輕矣。遂刖之，而還諸魯。既反，孟氏之父子叩胸而讓施氏。施氏曰：凡得時者昌，失時者亡。子道與吾同，而功與吾異，失時者也，非行之謬也。且天下理無常是，事無常非。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">應機則是，失會則非。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		先日所用，今或棄之，今之所棄，後或用之。此用與不用，無定是非也。投隙抵時，應事無方，屬乎智。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">雖有七義禮法之術，而智不適時，則動而失會者矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">智苟不足使若博如孔丘，術如呂尚，焉往而不窮哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">二子之所以窮，不以其博與術，以其不得隨時之宜。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">孟氏父子舍然無慍容，曰：吾知之矣，子勿重言。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：學仁義之道，善韜略之能，文武雖殊，同歸於才行之用，必因智之適時。智者道之用，任智則非道矣。夫投必中隙，抵必適時，應變無方皆為智也。故適時者無窘才，明道者無乏智。智若不足也，雖文若孔丘，武若呂尚，不免乎窮困也。孟氏既悟，故曰勿重言耳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：理無常是，當時者為是；事無常非，不適時者為非。當時命而大通乎天下，則所棄者或用；不當時命而大窮乎天下，則所用者或棄。君子知窮之有命，知通之有時，則安時順命而已，豈以其遇不遇而恃區區之智以投隙抵事為哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：物無常宜，宜在隨時。一是一非，特未定也。孟氏之二子，其道與施氏同而功與施氏異，豈行之謬哉？此所謂非遭時也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		&#26187;文公出會，欲伐衛，公子鋤仰天而笑，公問何笑，曰：臣笑鄰之人有送其妻適私家者，道見桑婦，悅而與言。然顧視其妻，亦有招之者矣，臣竊笑此也。公寤其言，乃止。引師而還，未至，而有伐其北鄙者矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		夫我之所行，人亦行之。而欲騁己之志，謂物不生心，惑於彼此之情也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫貴於得而不知得有所守者，俗人之常情也，故嗜慾無窮而真道日喪矣。所以貴夫知道者內守其道而不失外，用於物而不遺一，世人則不然矣，外貪慾色，他婦是悅也，內失於道者而已，妻見招矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：察乎盈虛，知分之無常，則於去就安能獨以其身尚人哉？此聖人所以睹蟬鵲之相累，而不以物害己。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：伴物者物亦伴之，害人者人亦復之。物固相累，二類相召也。此栗林虞人以吾為戮，古之真人所以三月不庭與。傳稱&#21556;王欲伐荊，孺子諫之。義與此協。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		&#26187;國苦盜。有&#37060;雍者，能視盜之眼，察其眉睫之間，而得其情。&#26187;侯使視盜，千百無遺一焉。晉侯大喜，告趙文子曰：吾得一人，而一國盜為盡矣，奚用多為？文子曰：吾君恃伺察而得盜，盜不盡矣，且&#37060;雍必不得其死焉。俄而草盜謀曰：吾所窮者&#37060;雍也。遂共盜而殘之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">殘，賊殺之。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		&#26187;侯聞而大駭，立召文子而告之日：果如子言，&#37060;雍死矣。然取何方？文子曰：周諺有言：察見淵魚者不祥，智料隱匿者有殃。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">此答所以致死。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		且君欲無盜，莫若舉賢而任之；使教明於上，化行於下，民有恥心，則何盜之為？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">此答所以止盜之方。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">於是用隨會知政，而&#32675;盜奔秦焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		用聰明以察是非者，&#32675;詐之所逃；用先識以擿奸伏者，眾惡之所疾。智之為患，豈虛言哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：教者，跡也。眾人所以履而行焉。化者，道也。眾人所以日用而心伏。心伏則有恥，跡明則教成，舉賢任才，盜斯奔矣。或問曰：莊子云聖人生而大盜起，此云舉賢任才而&#32675;盜去，何謂耶？答曰：求虛名而喪其實者，大盜斯起矣；得其實而去為名者，&#32675;盜斯去矣。故舉賢而任才者，求名也；用隨會者，得實也。理不相違，何疑之有耶？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：道之以德，有恥且格。聖人所以教民而化之以道，雖賞之不竊也。以苛為明，抑末矣。剋核太至，必有不肖之心應之。&#37060;雍視盜，所以見殺。舉賢而不仁者遠矣，隨會知政所以&#32675;盜去而他適。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：鑑水之與形接也，不設智故而物之方圓曲直不能逃也。善為國者，藏其利器，不以示人，無為而民自化，無欲而民自樸，又曷嘗務機巧，滋法令，飾智驚愚，恃明察物而期以得盜為哉？若&#37060;雍者，不足以知此。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		孔子自衛反魯，息駕乎河梁而觀焉。有懸水三十仞，圜流九十里，魚&#40712;弗能游，黿鼉弗能居，有一丈夫方將厲之。孔子使人並涯止之，曰：此懸水三十仞，圜流九十里，魚&#40712;弗能游，黿鼉弗能居也，意者難可以濟乎？丈夫不以錯意，遂度而出。孔子問之曰：巧乎？有道術乎？所以能入而出者，何也？丈夫對曰：始吾之入也，先以忠信；及吾之出也，又從以<span lang="EN-US">‘</span>忠信。忠信錯吾軀於波流，而吾不敢用私，所以能入而復出者，以此也。孔子謂弟子曰：二三子識之，水且猶可以忠信誠身親之，而況人乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		《黃帝篇》中已有此章，而小不同，所明亦無以異，故不復釋其義也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫忠者同於物，信者無所疑。同而不疑，不私其已，故能入而復出也。然則同而不疑，不私其己，知道矣。夫《黃帝篇》中已有此章。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：至誠之道，無所不通。忠而不欺，信而不疑；誠心行之，可以感物。則動天地，感鬼神，橫六合而無逆者，故游金石，蹈水火，皆可也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：游於呂梁者，必順性命之理；濟於河粱者，必體忠信之道。其旨一也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">白公問孔子曰：人可與微言乎？孔子不應。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		白公，楚平王之孫，太子建之子也。其父建因費無極所譖，出奔鄭，鄭人殺之。勝欲令尹子西司馬子期伐鄭，許而未行。&#26187;伐鄭，子西、子期將救鄭，勝怒曰：鄭人在此，讎不遠矣。欲殺子西、子期，故問孔子。孔子知之，故不應。微言，猶密謀也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：微言者，密言也，令人不能知也。白公，楚平王之孫，太子建之子。建出奔鄭，白公欲亂，故孔子不應耳。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">白公問曰：若以石投水，何如？孔子曰：&#21556;之善沒者能取之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		石之投水則沒，喻其微言人不能覺，故孔子答以善沒者能得之，明物不可隱者也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">曰：若以水投水，何如<span lang="EN-US">7
		</span>孔子曰：淄澠之合，易牙嘗而知之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">復為善味者所別也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：以石投水喻跡不可見，以水投水喻合不可隱也。味者分，淄澠不可合也。唯神契理會，然後得也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		白公日：人故不可與微言乎？孔子曰：何為不可？唯知言不謂者乎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		謂者所以發言之旨趣，發言之旨趣，則是言之微者。形之於事，則無所隱。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">夫知言之謂者，不以言言也，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">言言則無微隱。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫情生而事彰，味殊而可嘗，唯神之無方，知言之謂者，神會也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">爭魚者濡，逐獸者趨，非樂之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">自然之勢，自應濡走。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">故至言去言，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">理自明，化自行。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">至為無為。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">理自成，物自從。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">夫淺知之所&#20105;者末矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">本存末，事著而後&#20105;解，鮮不及也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：魚在於水，&#20105;之者濡；獸走於野，逐之者趨，非樂之也，其勢使然也。故至言者不在言，至為者無所為也。淺智逐末，常失其理。道之所行，物無不當者矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">白公不得已，遂死於浴室。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">不知言之所謂，遂使作亂，故及於難。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">盧曰：忿而非理，死以快意，下愚之所以亂常也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：以石投水，既有形矣，若形形者未嘗形，則非善沒者所能取也；淄澠之合，既有味矣，若味味者未嘗呈，則非易牙所能嘗而知之也。微言固隱而未彰，然言亦既有。唯目擊道存，殆弗容聲，則知言之謂而不以言言者也。&#20105;魚逐獸，所&#20105;末矣。故至言必去言，然後為言之至；至為必去為，然後為為之至。白公何足以與此？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		范曰：以石投水，而善沒者能取之；以水投水，而善喊者能嘗之。一涉於物，固有不得而逃者矣。然不知言之人，烏可與言；知言之人，默焉而意已傳。將欲微言，非知言之謂者，不可也。又況天下之理，&#20105;魚者濡，逐獸者趨，豈固樂之哉？意之所至，有不知所以然而然者，何則？物有感觸，皆從意生。意所偏係，隨念而易。發於言者一或不慎，則幾事不密而至於害成者有矣。故至言去言，則雖言而未嘗言；至為去為，則無為而無不為。夫淺智之所&#20105;者，末矣。白公&#20105;而滅，殆謂是與。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">趙襄子使新&#31305;穆子攻翟，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">穆子，襄子家臣新&#31305;狗也。翟，解虞也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">勝之，取左人、中人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">左人、中人，解虞二邑名。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">使遽人來謁之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">遽，傳也。謁，告也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">盧曰：急來告捷也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		襄子方食而有憂色，左右曰：一朝而兩城下，此人之所喜也。今君有憂色，何也？襄子曰：夫江河之大也，不過三日；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">謂潮水有大小。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">飄風暴雨不終朝，日中不須臾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">勢盛者必退也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">今趙氏之德行，無所施於積，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">無積德而有重功，不可不戒懼也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">一朝而兩城下，亡其及我哉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">不忘亡，則不亡之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：不能積德累行，而以強力下二城。夫物盛必衰，不亡何待耶？故貪不以忻，賢者所以懼。知苟得之所以懼也，然後能積其德矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">孔子聞之曰：趙氏其昌乎。夫憂者所以為昌也，</span><span style="font-size:9.0pt;font-family:新細明體;color:#993300">戒之深也。</span><span style="font-family:新細明體;color:#993300">喜者所以為亡也。</span><span style="font-size:
9.0pt;font-family:新細明體;color:#993300">將致矜伐。</span><span style="font-family:
新細明體;color:#993300">勝，非其難者也，持之，其難者也。賢主以此持勝，故其福及後世。齊、楚、&#21556;、越皆嘗勝矣，然卒取亡焉，不達乎持勝也。唯有道之主，為能持勝。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">勝敵者皆比國，而有以不能持勝，故危亡及之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：矜功伐能，所以亡也；憂得誡強，所以昌也。賢者以此福及後代，道者以此澤被含生，此之謂持勝。持勝者，持此誡慎，勝彼強梁。唯有道者所能行也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">孔子之勁，能拓國門之關，而不肯以力聞。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		勁者，力也。拓者，舉也。孔力能舉門關，而力名不聞者，不用其力也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">墨子為守攻，公輸般服，而不肯以兵知。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		公輸般善為攻器，墨子設守能&#21364;之，為般所服，而不稱知兵者，不有其能也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">故善持勝者，以彊為弱。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">得為攻之母也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		盧曰：夫子之力能舉關，墨子之善能制敵。不以力謀顯而以道德聞者，善此持勝，以彊為弱也。夫藝成者必為人所役，好勝者必遇於彊敵，唯道德仁義者可以役物而興化者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		政和：盈而處之以&#20914;，成而處之以缺，持勝之道也。剛而守之以柔，彊而守之以弱，常勝之道也。江河之大也，有損焉。風雨之聚也，有息焉。日之中也，有昃焉。觀諸天地，尚不能久，而況於人乎？惟始於憂勤者終於逸樂，此憂者所以為昌。般樂怠敖者是自求禍，此喜者所以為亡。知此則福及後世，此之謂持勝之道。力足以制眾而無勇功，兵足以勝敵而無威名，柔弱處下而攻堅強者，莫之能先，此之謂常勝之道。然常勝之道，是乃所以持勝也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">范曰：戰勝易，守勝難。故非有道之主不能持勝。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:#993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">沖虛至德真經四解卷之十九竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>