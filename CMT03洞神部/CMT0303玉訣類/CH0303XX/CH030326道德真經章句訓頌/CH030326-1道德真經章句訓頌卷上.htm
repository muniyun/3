<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: #993300">
		道德真經章句訓頌</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		經名：道德真經章句訓頌。元賬嗣成撰。上、下兩卷。底本出處：《正統道藏》</span><font face="新細明體"><span style="font-family:&quot;New MingLiu&quot;;color:#993300">
		</span></font><span style="font-family: 新細明體; color: #993300">洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:18.0pt;
font-family:新細明體;color:#993300">道德真經章句訓頌卷上</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:#993300">嗣漢三十九代天師太玄子張嗣成訓頌</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">道可道章第一</span></b></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		道可道，非常道；名可名，非常名。無，名天地之始；有，名萬物之母。常無欲，以觀其妙；常有欲，以觀其徼。此兩者，同出而異名，同謂之玄。玄之又玄，眾妙之門。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　道何形象強名之，說得分明說又非。無有有無相造化，只於理氣究真機。咦，未悟非無非有，若為常道常名，從渠自感自胎，成這箇了無形影。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　道者何？理與氣耳。因於無者理，著於有者氣，有此理，道所以名；有此氣，道所以形。理常於無而神，故自然而性。氣常於有而空，故自然而命。天地萬物無能違者。譬諸路焉，造於此必由於此，故有理必有氣，有氣必有形。形則為天地萬物，所謂可道之道，可名之名也。理之所以為理，氣之所以為氣，又可得而道，可得而名哉。是則非無非有，有不可得而易，所謂常道常名者也。天地之始，以理言，萬物之母，以氣言。常無欲則寂然不動，所以觀未發之理。常有欲則感而遂通，所以觀方發之氣。同出、異名、又玄、眾妙皆理氣二者相為，無有有無耳。曰妙、曰徼、曰門，又所以示學者進脩之地。於是究之，則萬有芸芸，亦孰離理氣性命也。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">天下皆知章第二</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		天下皆知美之為美，斯惡矣；皆知善之為善，斯不善矣。故有無之相生，難易之相成，長短之相形，高下之相傾，音聲之相和，前後之相隨。是以聖人處無為之事，行不言之教。萬物作而不辭，生而不有，為而不恃，功成不居。夫惟不居，是以不去。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　小異從來害大同，更無對待是虛空。當春物物皆生意，那去尋他造化功。咦，到此全無可說，教吾何處安名。偶逢堯舜話昇平，衹是夢中光景。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">不尚賢章第三</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		不尚賢，使民不&#20105;；不貴難得之貨，使民不為盜；不見可欲，使心不亂。是以聖人之治，虛其心，實其腹，弱其志，強其骨。常使無知無欲，使夫知者不敢為也。為無為，則無不治。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　聖人之治何如？使無生其心耳。人皆遊乎其天，我則何有乎己？咦，饑時喫飯困時眠，天下本來無一事。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">道沖章第四</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		道沖而用之，或不盈，淵兮似萬物之宗。挫其銳，解其紛，和其光，同其塵，湛兮似或存。吾不知誰之子，象帝之先。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　一無何所窒，凡有悉歸藏。觸來勿與競，事過心清&#20937;。無處逃明月，世界大茫茫。悠然認得我，我即是虛皇。咦，可笑幾年看影子，只今水鏡一齊忘。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">天地不仁章第五</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		天地不仁，以萬物為芻狗；聖人不仁，以百姓為芻狗。天地之間，其猶橐籥乎？虛而不屈，動而愈出。多言數窮，不如守中。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">　　萬有自用舍，</span><span style="font-size:9.0pt;font-family:新細明體;color:#993300">芻狗祭則用，祭已則舍。所以用舍者，時適然耳，非人有好惡之心容其中。</span><span style="font-family:新細明體;color:#993300">吾奚容吾心。譬如一呼吸，自與風相尋。妙當空洞際，氣感何其神。毋勞嚼碎舌，吾斯體吾真。咦，相與者忘，</span><span style="font-size:9.0pt;font-family:新細明體;color:#993300">惟其仁之至，故能不以為仁。瓏不以為仁，故能相忘。</span><span style="font-family:新細明體;color:#993300">所過者化。萬語千言，何者非假？</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">谷神不死章第六</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		谷神不死，是謂玄牝。玄牝之門，是謂天地根。綿綿若存，用之不勤。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　怪怪奇奇理氣形，自虛而實互相生。元來天地一物耳，妙應無窮是我靈。咦，此是生身處，此是朝元路。伏雌化作木雞，土釜何勞封固。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　谷言虛空，虛空則神理也。玄牝有生生之理，&#28801;所因也。謂之門，有開闔之義，陰陽具焉。有陰陽所以有天地，萬物是則形矣。夫其未形，本乎虛空，故其用以能無窮也。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">天長地久章第七</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		天長地久，天地所以能長久者，以其不自生，故能長生。是以聖人後其身而身先，外其身而身存。非以其無私耶？故能成其私。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　天地如何逃始終，獨能長久奪元工。能知性命人人壽，莫道神仙非至公。咦，知性存神，知命順&#28801;，無心之私，乃為至理。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">上善若水章第八</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		上善若水，水善利萬物而不&#20105;，處眾人之所惡，故幾於道。居善地，心善淵，與善仁，言善信，政善治，事善能，動善時。夫惟不&#20105;，故無尤。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　此處柔能勝至剛，自然之用妙無方。碧潭照見元來面，不待滄溟看渺茫。咦，到得滄溟，更妙清寧，萬象虛涵。天下同沾雨露，華池一點長甘。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-family:新細明體;color:#993300">持而盈之章第九</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		持而盈之，不如其已；揣而銳之，不可長保。金玉滿堂，莫之能守；富貴而驕，自遺其咎。功成，名遂，身退，天之道。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　滿傾剛折少前知，代禪元來有四時。明月清風真受用，乃知堯舜得其遺。咦，天心戒盈溢，人道貴謙虛。妙得天人一，無慚圯上書。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">載營魄章第十</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		載營魄抱一，能無離乎？專&#28801;致柔，能如嬰兒乎？滌除玄覽，能無疵乎？愛民治國，能無為乎？天門開闔，能無雌乎？明白四達，能無知乎？生之畜之，生而不有，為而不恃，長而不宰，是謂玄德。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　四大假合，托乎靈明。順以保之，&#20914;然無營。內視何有，天下自寧。出入之機，審動與靜。眾眩其聰，我則若暝。不有其功，不聖其聖。體用自然，斯真性命。咦，真性命只在斯，不可窺不可違。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　魂魄合而為人，抱一者，守此性也。所謂致柔、玄覽，無為、無雌、無知、不有、不侍、不宰，皆所以言抱一之道本乎自然者也。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-family:新細明體;color:#993300">三十輻章第十一</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		三十輻共一轂，當其無，有車之用；埏埴以為器，當其無，有器之用；鑿戶牖以為室，當其無，有室之用。故有之以為利，無之以為用。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　青天何蕩蕩，萬象無不容。頑然一塊土，有井便泉通。咦，莫言二物大，乃在虛空內。更於何處著虛空，元來不出吾身外。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　無，空也，車空能載，器空能盛，室空能居。此言天地之空之用，推而大之也。又言不出吾身外者，心也，斂而小之也。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">五色章第十二</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		五色令人目盲，五音令人耳聾，五味令人口爽，馳騁田獵令人心發狂，難得之貨令人行妨。是以聖人為腹不為目，故去彼取此。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　有形為我累，而況目耳口。虛心與實腹，所以明去取。咦，此是人人入道途，斂華就實著工夫。何時飽飯渾無事，內外俱忘彼此殊。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">寵辱章第十三</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		寵辱若驚，貴大患若身。何謂寵辱？寵為上，辱為下，得之若驚，失之若驚，是謂寵辱若驚。何謂貴大患若身？吾所以有大患者，為吾有身，及吾無身，吾有何患？故貴以身為天下，若可寄天下；愛以身為天下，若可托天下。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　寵為辱之先，貴乃患之大。視之何用驚，此身亦為外。可與知者道，所以自貴愛。天下一蘧廬，寄託或有在。咦，此言有身患之的，天下於吾又何益？若為身在已忘吾，許子風瓢從浙瀝。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　近而求之，吾身貴矣，身外者不足係焉。即身求之，吾與身固為二，而身乃吾病矣。許子能忘天下，於風瓢動心焉，是猶未能忘身也，是猶未能忘身也。其視吾喪我之，南郭子綦又何如哉？</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		視之不見章第十四</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		視之不見名曰夷，聽之不聞名曰希，搏之不得名曰微。此三者，不可致詰，故混而為一。其上不皦，其下不昧。繩繩兮不可名，復歸於無物。是謂無狀之狀，無象之象，是謂惚恍。迎之不見其首，隨之不見其後。執古之道，以御今之有。能知古始，是謂道紀。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　不聞乃真聞，不見乃真見，不用執柴頭，不吹火自現。無始便無終，今古歸一串，從渠千萬變，只是本來面。咦，識本來面，提正法鋼，分明便是虛皇，稽首十方皈嚮。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		古之善為士章第十五</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		古之善為士者，微妙玄通，深不可識。夫惟不可識，故強為之容：豫兮若冬涉川，猶兮若畏四鄰，儼兮若客，渙兮若冰將釋，敦兮其若朴，曠兮其若谷，渾兮其若濁，孰能濁以靜之徐清？孰能安以久動之徐生？保此道者不欲盈。夫惟不盈，故能弊不新成。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　惟其有諸內，所以形諸外。外內何容心，所以無不解。惟其靜以待，所以動與對。優哉有不有，所以常常在。咦，常在不在，不在不壞，不色不空，不奇不怪。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">致虛極章第十六</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		致虛極，守靜篤。萬物並作，吾以觀其復。夫物芸芸，各復歸其根。歸根曰靜，靜曰復命。復命曰常，知常曰明。不知常，妄作，凶。知常容，容乃公，公乃王，王乃天，天乃道，道乃久，沒身不殆。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　曰無障礙不通風，葉落林空歲歲同。虛靜當年曾說破，氣歸元海壽無窮。咦，惟氣性微，吾惟靜知。人能常清靜，天地悉皆歸。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">太上章第十七</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		太上，下知有之；其次，親之譽之；其次，畏之侮之。信不足，有不信。猶兮其貴言。功成事遂，百姓皆謂我自然。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　風日和，霜雪多，人心喜懼時節過。懷哉誰家老擊壤，去之千載猶聞歌。咦，惟堯舜禹氣象少異，盛衰相因，天地如此。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">大道廢章第十八</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		大道廢，有仁義；智慧出，有大偽；六親不和，有孝慈；國家昏亂，有忠臣。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　無三皇，無五帝，三王不興，五伯不起也。無瞽叟與商辛，此時好觀天地始。咦，更於天地始，妙觀未始前。但得酒中趣，勿為醒者傳。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		絕聖棄智章第十九</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		絕聖棄智，民利百倍；絕仁棄義，民復孝慈；絕巧棄利，盜賊無有。此三者，以為文不足！故令有所屬。見素抱樸，少私寡欲。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　渾沌本來無七竅，倏忽殷勤為渠鑿。誰知愛裏毒還生，毒殺元氣天不覺。咦，二有析一，小有妨大。惟其有心，斯為心害。氣則專運，元則無對。收視返聽，惟吾所在。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		絕學無憂章第二十</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		絕學無憂。唯之與阿，相去幾何？善之與惡，相去何若？人之所畏，不可不畏。荒兮其未央哉。眾人熙熙，如享太牢，如登春臺。我獨泊兮其未兆，嬰兒之未孩，乘乘兮若無所歸。眾人皆有餘，我獨若遺。我愚人之心也哉，純純兮，俗人昭昭，我獨若昏；俗人察察，我獨悶悶。澹兮其若海，飂兮似無所止。眾人皆有以，我獨頑似鄙。我獨異於人，而貴求食於母。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　大道相忘，一之勿二。譬如嬰兒，惟事乎乳，偃然泛兮，曷有於彼。柔其長也，萬擾迭起，外內得喪，斯學累矣。夫惟絕學，吾復何累。妙哉妙哉，復天地始。咦，為學喪真真已喪，返真須向學中求。人前說夢休全信，莫枉癡人白了頭。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		孔德之容章第二十一</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		孔德之容，惟道是從。道之為物，唯恍惟惚。惚兮恍，其中有象；恍兮惚，其中有物。窈兮冥，其中有精，其精甚真，其中有信。自古及今，其名不去，以閱眾甫。吾何以知眾甫之然哉？以此。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　惟無有空，惟空有神，惟神有&#28801;，惟&#28801;有精。空&#28801;相入，實有不物，靜以攬之，妙變汨汨。咦，上藥三品神&#28801;精，從無而有自然成。世間萬物皆如此，不信神仙浪得名。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		曲則全章第二十二</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		曲則全，枉則直，窪則盈，弊則新，少則得，多則惑。是以聖人抱一為天下式。不自見，故明；不自是，故彰；不自伐，故有功；不自矜，故長。夫惟不&#20105;，故天下莫與之&#20105;。古之所謂曲則全者，豈虛言哉？誠全而歸之。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　曲能有誠誠則全，誠之所至無不然。儒家者流誰說異，向來問禮已千年。咦，無極太極，無名有名，惟誠與一，無有之真。曲全枉直，窪盈弊新，少得多惑，自然相因。闇然日章，的然日亡，損之斯益，謙尊而光。此乎歸哉，議則米比糠。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		希言自然章第二十三</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		希言自然，故飄風不終朝，驟雨不終日。孰為此者？天地。天地尚不能久，而況於人乎？故從事於道者，道者同於道，德者同於德，失者同於失。同於道者，道亦樂得之；同於德者，德亦樂得之；同於失者，失亦樂得之。信不足，有不信。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　言至自然皆有實，譬諸天地得其常。非常非實非長久，萬得同歸一理藏。咦，非言不言，其索窮已。非假不變，飄風驟雨。斯同其同，孰異於異？化哉誠乎，無往不至。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　時然後言，人不厭其言。言本非道，言不時則不信，不信則不誠，不誠則不常矣。飄風驟雨，天地之變，變固不能久，理勢然也。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		跂不立章第二十四</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		跂者不立，跨者不行，自見者不明，自是者不彰，自伐者無功，自矜者不長。其於道也，曰餘食贅行，物或惡之，故有道者不處也。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　務高者不知足之揚，躁進者不知步之闊。有其有者不化，跡其跡者長物。咦，夫道損又損，無我將何求。唐虞等餘食，天地一贅疣。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		有物混成章第二十五</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		有物混成，先天地生。寂兮寥兮，獨立而不改，周行而不殆，可以為天地母。吾不知其名，字之曰道，強為之名曰大。大曰逝，逝曰遠，遠曰反。故道大，天大，地大，王亦大。域中有四大，而王居一焉。人法地，地法天，天法道，道法自然。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　道有不物，妙哉混成。內外天地，化化生生。求之不得，強名而名。孰能反之，人物之靈。靈其自然，毋執以形。咦，欲望崑崙頂上頭，層層樓上架高樓。眼前自有崑崙在，指向傍人得見不？</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		重為輕根章第二十六</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		重為輕根，靜為躁君。是以聖人終日行不離輜重。雖有榮觀，燕處超然。奈何萬乘之主，而以身輕天下。輕則失臣，躁則失君。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　至哉坤元，重靜而已。非重行馳，非靜觀瞇。行以非行，處以不處，以御天下，不過法地。咦，春來柳絮擅飛揚，只道東風作主張。去去更無歸著處，枉教天地大茫茫。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		善行無轍&#36857;章第二十七</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		善行無轍&#36857;，善言無瑕謫，善計不用籌策，善閉無關楗而不可開，善結無繩約而不可解。是以聖人常善救人，故無棄人；常善救物，故無棄物。是謂襲明。故善人，不善之師；不善人，善人之資。不貴其師，不愛其資，雖智大迷，是謂要妙。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　無所容其力，則無以窺其隙；有所施其德，則有以同其得。兼取乎人者無所偏，自矜於己者有所惑。咦，元造非著相，聖人亦何心。春和花藹藹，海納水深深。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		知其雄章第二十八</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		知其雄，守其雌，為天下谿。為天下谿，常德不離，復歸於嬰兒。知其白，守其黑，為天下式。為天下式，常德不忒，復歸於無極。知其榮，守其辱，為天下谷。為天下谷，常德乃足，復歸于樸。樸散則為器，聖人用之則為官長，故大制不割。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　吾身妙於嬰兒，天地妙於無極，道體妙於大樸。觀其妙，知其徼。剛而能柔，明而不耀，貴而自卑，斯執其要。咦，大樸散，天地器。執其要，用天地。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　道本無體，強謂之大樸。大樸又果何如哉，散而求之，天地萬物之始，因有見其未始之妙，是謂無極。斂而求之，吾身之生，猶有存乎未生之妙，是謂嬰兒。嬰兒，有形之妙。無極，無形之妙。然則大樸之妙在於有無之間，有而無，無而有，所以為道乎？人為物靈，體道知道，行道係焉。曰知雄守雌，知白守黑，知榮守辱，知而行之方也。不離不戒乃足，皆曰常德者，道體而德用也。知此則造化吾握中物耳。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">將欲章第二十九</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		將欲取天下而為之，吾見其不得已。天下神器，不可為也。為者敗之，執者失之。凡物或行或隨，或呴或吹，或強或羸，或載或隳。是以聖人去甚，去奢，去泰。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　無為而為，所以收無得之得；無心而心，所以御無跡之跡。天地尚不知吾之裁成，則又孰知其為帝力？咦，執天之行，玩物之化，自然而然，智力皆假。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		以道佐人主章第三十</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		以道佐人主者，不以兵強天下，其事好還。師之所處，荊棘生焉。大軍之後，必有凶年。故善者果而已，不敢以取強。果而勿矜，果而勿伐，果而勿驕，果而不得已，是果而勿強。物壯則老，是謂不道，不道早已。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　大德曰生，止戈為武。一念之非，傷天地&#28801;。咦，作善降之百祥，上帝臨汝。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		夫佳兵章第三十一</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		夫佳兵者，不祥之器，物或惡之，故有道者不處。君子居則貴左，用兵則貴右。兵者不祥之器，非君子之器，不得已而用之，恬淡為上。勝而不美，而美之者，是樂殺人。夫樂殺人者，不可得志於天下。吉事尚左，凶事尚右。偏將軍處左，上將軍處右，言以喪禮處之。殺人眾多，以悲哀泣之，戰勝以喪禮處之。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　備而不用者全師，征而無戰者上勝，易其位者非吾所崇，悲其功者示之深警。咦，金籙九真三示戒，慈悲不殺是真符。憑君莫說封侯事，一將功成萬骨枯。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		道常無名章第三十二</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		道常無名，樸雖小，天下不敢臣。侯王若能守，萬物將自賓。天地相合，以降甘露，人莫之令而自均。始制有名，名亦既有。夫亦將知止，知止所以不殆。譬道之在天下，猶川谷之於江海。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　微而能尊者理，感而必應者&#28801;，散而有名者形，執而不復者器。咦，出乎器，復乎虛，廓乎萬有之一初。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		知人者智章第三十三</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		知人者智，自知者明。勝人者有力，自勝者強。知足者富，強行者有志。不失其守者久，死而不亡者壽。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　自知自勝有深功，篤實剛純守此中。九竅百骸皆幻妄，無今無古是真空。咦，明乎靜，安乎定，以有其性，不聽於命。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		大道汎兮章第三十四</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		大道汎兮，其可左右。萬物恃之以生而不辭，功成不居。衣被萬物而不為主，故常無欲，可名於小矣；萬物歸焉而不為主，可名於大矣。是以聖人終不為大，故能成其大。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　惟其無所係，故無以窺其為。無以窺其為，故物不可違，乃知己大而物小，惟不自大者能之。咦，天地萬物，惟形是礙，大不可小，小不可大。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		執大象章第三十五</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		執大象，天下往。往而不害，安平泰。樂與餌，過客止。道之出口，淡乎其無味。視之不足見，聽之不足聞，用之不足既。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　妙象無象，妙樂無聲，妙餌無味，妙用無能，自歸自止，自生自成。咦，吹龍笛，擊鼉鼓。紫駝之峰出翠釜，萬蟻千蠅暫時聚。若何&#27972;洗三生塵，贈汝長流一杯水。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		將欲歙之章第三十六</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		將欲歙之，必固張之；將欲弱之，必固強之；將欲廢之，必固興之；將欲奪之，必固與之。是謂微明。柔勝剛，弱勝強。魚不可脫於淵，國之利器，不可以示人。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　對待相因，理之必至。全吾之用，柔之而已。魚忘於淵，民忘於利。忘而不忘，所以為治。咦，人居理氣間，譬如魚在水，不自知其然，出入有生死。因之以順理，柔之以守氣，至寶存諸中，天地一終始。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;font-family:新細明體;color:#993300">
		道常無為章第三十七</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family:新細明體;color:#993300">
		道常無為而無不為，侯王若能守，萬物將自化。化而欲作，吾將鎮之以無名之樸。無名之樸，亦將不欲。不欲以靜，天下將自正。</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　自然而然者天之行，齊而不齊者物之情。執其行，得其情，而返之於無形之形。寂兮寞兮，無臭無聲，亦孰使夫天清而地寧？咦，觀水還知道用微，微波已靜又風吹。不妨小立待其定，自有人人照見時。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		　　曰常為而無為，曰功成不居、不為主、不為先，曰柔曰靜，曰復曰自然，曰損又損，是皆一經本旨，所以為求道之方也。五千言文意本相連貫，河上公分為八十一章，其旨固自有所在。然於中出乎強勉分析不斷者亦可見，讀者因其析以求其全，則自悟入矣。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:#993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">道德真經章句訓頌卷上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
