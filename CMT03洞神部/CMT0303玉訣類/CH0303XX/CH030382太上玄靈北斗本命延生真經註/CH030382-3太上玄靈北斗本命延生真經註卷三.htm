<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-family: 新細明體; color: maroon">
		<font size="5">太上玄靈北斗本命延生真經註</font></span></b></p>
		<p align="left">
		<span style="font-size: 12.0pt; font-family: 新細明體; color: maroon">
		經名：太上玄靈北斗本命延生真經註。元人徐道齡撰，書成于元統二年（</span><span lang="EN-US" style="font-size: 12.0pt; font-family: Times New Roman; color: maroon">1334</span><span style="font-size: 12.0pt; font-family: 新細明體; color: maroon">）。</span><span style="font-size: 12.0pt; font-family: Times New Roman; color: maroon">
		</span>
		<span style="font-size: 12.0pt; font-family: 新細明體; color: maroon">
		以齋戒內練法街注解經文。五卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		太上玄靈北斗本命延生真經註卷之三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">玄陽子徐道齡集註乾陽子徐道玄校正</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">凡見北斗真形，頂禮恭敬。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		奉真之心，常如整巾戴帽，斯須不可離也，朝真之誠，當如面君事貴，絲毫不敢怠慢，則能感格於真靈矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">北斗第一陽明貪狼太星君，</span><span style="font-size: 9.0pt; font-family: 新細明體; color: maroon">子生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　經云：凡人之生，皆是天&#28801;，正北位居中一&#28801;生水，萬物皆因水而生，故北斗居中天而旋回四方，主一切人民生死禍福。北斗：第一貪狼星，為東斗，主筭，第二巨門星，為西斗，記名，第三輔第一，第四輔第二，第六武曲星正居本位，為北斗，落死，第五康貞星，為南斗，上生，第七破軍星，正居中位，為中斗大魁，總監眾靈。凡一切萬物，生死皆屬北斗。洞明星外輔周迴隱光，內弼指十二辰，濟生則總曰璇璣玉衡，度死則總日豁落。若有眾生遇其疾厄，隨方禳謝禱醮，善無不應。星君名魁字貪狼，又名天樞，又曰正星，主陽德七陰，名扶真君，《北帝神呢經》曰：名格字露神子，又名天英字子然，居太上官青城玉樓中，配事于天，主天元并身，子生人屬之，管太陽真君室壁奎婁四宿，節侯陽明，春生萬物，所屬秦地徐州分野，為天之太尉，司政主</span><b><span lang="EN-US" style="font-size: 10.0pt; font-family: New MingLiu; color: maroon; background: lime">#1</span></b><span style="font-family: 新細明體; color: maroon">，非總</span><b><span lang="EN-US" style="font-size: 10.0pt; font-family: New MingLiu; color: maroon; background: lime">#2</span></b><span style="font-family: 新細明體; color: maroon">九天上真，中監五嶽飛仙，下領後學真人，天地神靈功過輕重，莫不隸焉。漢帝於終南山遇七元真君，素衣垂髮，帝問上聖真號，七聖曰：吾真號貪狼星，名玉華靈皇夫人，居靈華天，又按《九真帝君九陰混合縱景萬化隱天訣》云：北斗第一星中名太一官，帝變隱逃光官，中有帝君內妃，名太一法垣字幸正扶，著黃錦披，丹青飛裙，頹雲髻，又星君姓上靈諱搖天槌，戴九色芙蓉之冠，絳衣紫裙，九色青被，躡鳳文之履，變形如鬼神，披髮向上，赤色面青，左手持白棒，右手按前。又真形戴九晨玉冠，青羽飛裳，執斗中玄圖，曰據斗真人，號玉皇九宸君，又曰樞官大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君，然燈曰身星，明暗以驗吉凶。真符曰延生之符，諸在仙經，隱名隨法立號也，星圍九百二十里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">北斗第二陰精巨門元星君，</span><span style="font-size: 9.0pt; font-family: 新細明體; color: maroon">丑亥生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　星君名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">字巨門，又名璇，又曰法星，主陰刑，又名嬰真君，又名正字貞文子，又名天任字子全，居中元宮五色玉樓之中，配事于地，主地元并命，丑亥生人屬之，管太陰星君胃昴畢觜四宿，節候陰精，秋成萬物，所屬楚地益州分野，為天之主宰，主&#31108;位，上總天宿，下領萬靈，及學仙之人，諸以學道及兆民宿命，莫不隸焉。又真君素衣垂髮，名安上神華夫人，居神華天，又第二中元宮，帝保胎化形內嬪，名太一三瓮字羅朱嬰，赤錦披，&#32511;羽飛裙。又姓育嬰諱激明光，戴五色飛雲之冠，紫衣黃裳，七色錦帔，躡虎文之履，變形如美婦人，披纓絡，戴五色華冠，執通明之扇，以青衣女子侍從。又真形戴玄精玉冠，玄羽飛裳，執五色羽節，曰舉斗真人，號玉皇北上宸君，又曰琁宮大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君，然燈曰命星，真符曰度厄之符，星圍五百五十里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">北斗第三真人&#31108;存真星君，</span><span style="font-size: 9.0pt; font-family: 新細明體; color: maroon">寅戌生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　星君名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">字&#31108;存，又名璣，又曰令星，主中禍，又名兆真君，又名機字衛府子，又名天柱字子素，居真元官黃臺玉樓之中，配事于火，主日元并福，寅戌生人屬之，管水星真君參鬼井柳四宿，節侯真人，所屬梁地冀州分野，為天之司空，主神仙，上總九天高真，中監五嶽靈仙，下領學道之人，真仙之官莫不隸焉。又真君素衣垂髮，名靈精玄黃夫人，居玄皇天，又第三星真元官，六遁七隱上元丹母，名太一虛夷字仲雙兆，青錦披，&#32137;羽華飛裙。又姓歸并諱處眾踏，戴七色寶冠，黃衣青裙，五色絳帔，躡龍文之履，變形如二十歲美丈夫，花貌，披草衣，執筆，多正面而立，又真形戴飛雲寶冠，青羽飛裳，執斗中青&#31108;，曰履斗真人，號玉皇主仙華宸君，又曰璣宮大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君。然燈曰福星，真符曰保命之符，星圍七百二十餘里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">北斗第四玄冥文曲紐星君，</span><span style="font-size: 9.0pt; font-family: 新細明體; color: maroon">卯酉生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　星君名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">字文曲，又名權，又曰伐星，主天理，伐無道，又名盤真君，又名光字子惠子，又名天心字子裘，居紐幽官朱臺玉樓中，配事于木，主月元并&#31108;，卯酉生人屬之，管火星真君張星冀秒四宿，節侯玄冥，所屬吳地荊州分野，為天之遊擊，主伐逆，上總九天鬼神，中領北帝三官，下監萬兆，伐逆不臣，諸以凶悖莫不隸焉。又真君素衣垂髮。名上靈神妃華皇夫人，居華皇天。又第四紐幽宮，帝匿景藏光中元內妃，名太一七烈字橫單盤，紫錦披，黃華羽裙，又星君姓靈樞諱&#25671;天柱，戴六色盤龍之冠，白衣絳裙，三色黃帔，躡龜文之履，變形披髮，執文字，騎五色雲龍，如婦人面，回視康貞星，又真形戴三華寶冠，丹錦飛裳，執玄靈之節，曰步斗真人，號玉皇玄上飛華宸君，又權官大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君，然燈曰&#31108;星，真符曰益筭之符，星圍八百里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">北斗第五丹元廉貞綱星君，</span><span style="font-size: 9.0pt; font-family: 新細明體; color: maroon">辰申生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　星君名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">字康貞，又名衡，又名殺星，主殺有罪，又名蘭真君，又名橫字子衡子，或云不附子，又名天禽字子公，居綱神官素臺玉樓之中，配事于土，主江元并官職，辰申生人屬之，管木星真君角亢氏房四宿，節侯丹元夏，以長養萬物，所屬趙地兗州分野，為天之斗君，主命&#31108;籍，中統鬼神簿目，下領學真兆民命籍，諸天諸地，莫不總統。又真君素衣垂髮，名靈妃元皇夫人，居元皇天，又第五綱神官，變體易景斗中大女，名太一鬱昌字壽丘蘭，朱錦披，紫青飛裙，又真星姓上開諱變五道，戴五色華冠，青衣白裙，四色絳帔，躡雲文之履，變形獨髻騎白龍，戴七寶冠，從者四人，各執戰從下。又真形戴七寶飛天之冠，白錦飛裳，執青&#28801;籙籍，曰躡紀真人，號玉皇金剛七晨君，又號衡宮大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君，然燈曰官職，真符曰消&#28798;，星圍七百二十里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">北斗第六北極武曲紀星君，</span></b><span style="font-size: 9.0pt; font-family: 新細明體; color: maroon">巳未生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　星君名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">字武曲，又名闓陽，又曰危星，主天倉五穀，又名定真君，又名衛字大車子，又名天輔字子卿，居紀明宮玄臺玉樓之中，配事于水，主河元并壽，巳未生人屬之，管土星真君心尾斗箕四宿，節候北極三冬，以收藏萬物，所屬燕地揚州分野，為天之太常，主升進，上總九天上真，中統五嶽飛仙，下領學者之身，几功勤得輪轉階級者，悉總之焉。又真君素衣垂髮，名北上金蓋中皇夫人，又第六紀明宮，帝隱&#36857;散眾斗中中女，名太一&#28801;精字抱定陵，青錦披，青繡飛裙。又星君姓明靈諱昌上元，戴翔鳳之冠，玄衣錦裙，龍文虎帔，躡花紋之履，又變形象頭人面，仗劍披纓絡，又真形戴飛精華冠，紫錦飛裳，執斗中玉冊，曰步罡真人，號玉皇北宸飛華宸君，又號闓陽宮大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君。然燈曰壽星，真符曰散禍之符，星圍七百里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">北斗第七天衝破軍關星君，</span></b><span style="font-size: 9.0pt; font-family: 新細明體; color: maroon">午生人屬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　星君名</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，字破軍，又名瑤光，又曰部星，亦曰應星，主兵，又名淑真君，又名行字太賓子，又名天衝字子翹，又二名字，一曰天蓬字子禽，二曰天內字天成、乃隱曜名也。破軍星君</span><b><span lang="EN-US" style="font-size: 10.0pt; font-family: New MingLiu; color: maroon; background: lime">#3</span></b><span style="font-family: 新細明體; color: maroon">關會宮九色玉樓之中，配事于金，主海元并妻妾，午生人屬之，管金星真君牛女虛危四宿，節候天關，所屬齊地豫州分野，為天之上帝，主天地機運，四時長短，天地否泰，劫會之數，莫不隸焉。又真君素衣垂髮，名玄上真皇夫人，居真皇天，又第七關會官，帝分景萬形斗中少女，名太一郁墨字天凡叔，丹錦披，青華明羽裙，又姓玄樞諱開天徒，戴七星之冠，丹衣錦裙，虎頭文帔，躡獅子文之履，變現&#29482;頭人面，手持歡喜糰，變形披白素衣，口吐赤&#28801;，光明奪日，立斗柄之頭。又真形戴九雲之冠，九色錦裳，執揮神之策，曰乘龍真人，號玉皇總靈九元北蓋晨君，又曰瑤天宮大聖</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星君，然燈曰主妻妾，真符曰扶衰之符，星圍九百里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">北斗第八洞明外輔星君。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　星君乃天之玉帝之星，上總九天，下領九地五嶽四瀆之仙官，居帝席宮內紫&#28801;玉樓之中，姓精常，諱上開字正延，戴飛精寶冠，九色鳳衣，手執火鈴，變形紫袍腰金帶&#24158;頭執笏，又隨諸國宰輔之服，曰遊行三命真人，號玉皇帝尊元晨君，又號帝太常皇夫人，居太常天，又第八帝席官，帝化日月水火斗中高皇左夫人，名太一石啟珠，字落落茂華，紫錦帔，繡羽飛丹裙，所屬燕地并州分野，乃斗中外輔，總承眾事，司察天下萬國九州執政大臣罪福功過。然燈禳謝眾&#28798;治病服藥，以明吉凶也。此輔星倚乎闓陽，所以佐斗成功丞相之象也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">北斗第九隱光內弼星君。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		星君乃天之大帝之星，主變化無方仙真功過，居上尊宮內紫館玉樓之中，姓幽空諱冥陽暉，字幽寥，戴飛天寶冠，手執帝章，變形緋衣，執圭，出五色之&#28801;，又各隨諸國宰臣之服，曰徘徊三陽真人，號玉皇帝真元晨君，又號變靈上皇夫人，居變靈天。又第九上尊宮，帝化金石山河斗中高皇右夫人，名太一滌夷條，字雲育，玄綠錦披，繡羽華裙，又皆頹雲髻，乃斗中內弼，總承眾事，主察天下萬國九州執政大臣罪福功過，然燈祈福應投事務，明吉暗凶以驗之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">上台虛精開德星君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">中台六淳司空星君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">下台曲生司祿星君。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　三台有六星，兩兩而起其勢，橫&#20120;北斗第二</span><span style="font-family: 新細明體; color: maroon; background: lime"></span><span style="font-family: 新細明體; color: maroon">星之前，一曰天柱，乃三公之位，在天曰三台，在人曰三公，西近文昌二星，曰上台，為司命，主壽；次二星曰中台，為司中，主宗室，東二星曰下台，為司錄，主兵。又曰：上台司命為太尉，中台司中為司徒，下台司錄為司空。一曰：泰階上台上星護助天子，下星為女后，中台上星為諸侯，下星為卿大夫，下台上星為士，下星主庶人，所以和陰陽而理萬物也。按《玉樞經》云：若人欲免三&#28798;九橫之厄，即於靜夜稽首北辰，北辰之上，上有三台，其星並躔，形如雙目，疊為三級，以覆斗魁，是名天階，若人見之，生前無刑囚之憂，身後不淪沒之苦，天階者，乃太上昇降之道也。上台星君號通妙玄道天尊，生生主者，中台星君號仁化昭德延福天尊，養養大神，下台星君號靈源妙有空洞天尊，護護天翁，虛精六淳曲生者，乃星君之內諱也。人能知星君名號，而誠心頂禮恭敬者，則眾惡消除，諸善備至，凡於靜房端坐，思三台覆頭，次思兩腎氣從胸出，與三台相連，久久思畢，啄齒二七&#24487;，以鼻微微出氣，閉口滿嚥而畢，乃咒曰：天靈節榮，願保長生，太玄三台，守其真形，五臟神君，各保安寧。復叩齒默禮而退。即得魔障永除，百事如意。上台星君面色赤，口吐赤&#28801;，道裝，執碧玉圭，乘黑雲，頂有黃&#28801;。中台星君面色白，口吐白&#28801;，&#24487;滿天下，道裝，執白玉圭，乘白雲，頂有白&#28801;。下台星君面小，而光芒千百，&#28801;如絲射暗，立青&#28801;中，道服，執青玉圭。三台受虛無三&#28801;明青黃白之正色，乃調和陰陽之主，即人之三魂也。人非魂不生，非魂不養，非魂不護，故言生養護矣。凡人之身，有魂則生，生必養，養必護矣。若生養了不護，則夭折也，延生之訣，正在此三字上，修真之士，既知三魂生養護我，當悟我身既得其生，必自調養，既能調養，必要愛護，若不愛護，於禁忌之日不貴身命，則三魂離矣，此身喪矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">
		如是真君名號，不可得聞，凡有見聞，能持念者，皆道心深重，宿有善緣，得聞持誦，其功德力莫可稱量。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　切謂今年所食之粟，乃去年所種之苗，今得遇經之慶幸，乃宿生奉斗之善因。凡人得生聖世，見聞妙經，持念名號，朝禮真形，其功德不可思議，果報亦不可思議也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">
		若正信男女，值此真經，智慧性圓，道心開發，出&#32675;迷徑，入希夷門，歸奉真宗，達生榮界。</span></b></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		人稟忠正誠信之資，則具智慧圓明之性，正，則出&#32675;迷之徑，信可入希夷之門，了悟真宗，開弘大道，豈不超達於長生之榮界也哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">
		於三元八節，本命生辰，北斗下日，嚴置壇場，轉經齋醮，依儀行道，其福無邊，世世生生，不違真性，不入邪見</span></b><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　三元者，乃三官主錄百司、上詣天闕進呈世人罪福之辰也。八節者，即立春、春分、立夏、夏至、立秋、秋分、立冬、冬至，此八日也，乃五帝下降錄人罪惡之辰也。生年為本命，生日為生辰，身中萬神聚會之日，北斗下日者，昔漢明帝遇七真，曰：吾居七元宮謂之北極，皆有華蓋相隨，帝居於中，其星皆生七寶，光華燦爛，號為北極帝君，常月初三、二十七日降下人間，受人之醮祭，察人之善惡。此夜可於中庭立几筵，精膳酒脯，求度脫&#28798;厄延命益算、及治邪考鬼滅精之法。當此夜欲&#21351;時，先存華蓋九星在頭，左北斗，右北斗，上北斗，下北斗，三台覆其中，於&#21351;室東面，存二十八宿真官，如嬰兄之狀，著錦裙紫紗被，執青簡，口吐玉光之&#28801;，入我口中，皆為真&#28801;，匝滿身中，得此道後，乃為降靈之師，萬鬼自怖也。奉道之士，得聞真君名號，能持念者，即能於降監之辰，嚴置壇場，轉經齋醮也。世世生生者，即宿有善緣，道心深重，今又能依儀行道，其功德力莫可量也。不違真性，歸奉真宗，不入邪見，即出&#32675;迷之徑也，此太上慈悲，諄切至再，垂教世人，奉斗朝真，返邪歸正，離俗昇真之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">
		持經之人，當誦七元真君所屬尊號，善功圓滿，亦降吉祥。</span></b></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		學道之士，設醮朝真，誦經持號，修習既久，念念不忘，常雖堅持不退，與斗真不相遠離，自然感格，錫之福壽而降吉祥也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">即說北斗咒曰：</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　北斗之說，前章備載。咒者，祝也，又讚揚斗真之聖德也。奉道之士，傾心敬誦，存七元之相，則禱無不應也。此後前篇梵語神咒，太上以此明示三界魔王之隱韻，使朝真之士不為魔王阻路，而得上徹斗司也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　焚語神咒曰：唵呴</span><span style="font-family: 新細明體; color: maroon; background: lime"></span><span style="font-family: 新細明體; color: maroon">哪吸吸哪、囉嘍哪唶呾哪、</span><span style="font-family: 新細明體; color: maroon; background: lime"></span><span style="font-family: 新細明體; color: maroon">唶哪</span><span style="font-family: 新細明體; color: maroon; background: lime"></span><span style="font-family: 新細明體; color: maroon">哪</span><span style="font-family: 新細明體; color: maroon; background: lime"></span><span style="font-family: 新細明體; color: maroon">哪、唵吽吽俱衹帝賒蘇吒、阿若密吒烏都吒、俱耆吒波賴帝吒、耶微若吒、俱囉帝吒、耆摩吒薩婆訶。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">北斗九辰，</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　北斗者，乃天地之元靈，神人之本命也，九者，乾道也，陽體也，生生而不少息也，辰者，乃眾星之宗主，萬象之都會也，是以斗居北方，二隱七顯，合為九位，即人身中之九竅也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">中天大神。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　中者，不高不下之謂也，又曰中者，眾也。天者，無為無極之謂也。大者，至尊至尚也。神者，靈也，明也，正直而不曲也。又曰神者，伸也，上天下地以正道也。故北斗九辰居中</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		天之內，為眾天萬象尊尚靈明正大之真神也，即世人心居中，而元神為一身之主會也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">上朝金闕，</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　上朝者，謁見也，瞻仰也。金闕者，乃三清之化&#28801;，玉帝之真境也。故九辰乃三清玉帝之腹心，人能時時而朝禮之，以盡報本之道也，如人能以心神時時昇入泥丸，則真靈不散而得長生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">下覆崑崙。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　崑崙者，載世之地名，生萬物之化&#28801;也，故九辰日夜覆蓋者，乃生生不絕之恩也，如人身能將心火降於腎水，則成真有功，而丹不日自成矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">調理綱紀，</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　調者，調也，又曰提掇也。理者，整束也。綱者，金木水火土五行是也。紀者，周天二十八宿也。如九辰位居中天，德侔三境，所以提掇整束五行二十八宿，不使紊亂經緯，而乾坤得位，日月順度，神人得獲安逸也，如人能調理五臟，整東四大，則百病不生而得真道也，《難經》云：智者能調五臟和是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">統制乾坤。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　統者通也，又曰總也。制者治也，又曰御也。乾者天也，又曰陽道也，神道也，人道也。坤者地也，陰道也，鬼道也，邪道也，又天動而地靜是也。故九辰能通治天地之道，陰陽之&#28801;，鬼神之機，人邪之生滅，如人能收拾水火以養心腎，則延生之道明矣成矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">大魁貪狼，巨門祿存。文曲廉貞，武曲破軍。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　大魁者，最長之首也，貪狼、巨門、祿存、文曲、廉貞、武曲、破軍者，乃七元七星真君之名字也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">高上玉皇，</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　高者，上無以加也。上者，尊之又貴。玉者，至寶也，水火不為疾也。皇者，至大之稱，乃三界千真萬聖之主帝也。故九辰體乎高上之大玉皇之尊也明矣，如人朝真奉斗，念念不息，水火得攝鍊，神&#28801;結胎，則可與高上玉皇為臣為使矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">紫微帝君。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　紫微帝君者，乃北斗之主宰，眾星之君父也，所以引紫微為九辰三台之首也，如人能居仕版不欺公&#22956;法，念念忠君，則自然天與相之，永無厄難也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">大周天界，</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　此七元真君動靜之機，誠不可測，各司下世賢愚之人本命，大而能周&#24487;上天下界，無一物不係北斗七元之所出內也，如人能將七情收斂，則萬善自生也，若心一向道，則可大周其天，而得逍遙快樂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">細入微塵。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　北斗七君神通莫測，真妙難窺，大可周&#24487;上天下界，小能港入細微之塵，皆可度人成真也。世人莫以善小不為，雖幽微塵土之中，斗真亦能照察也，經云：君子慎獨者是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">何&#28798;不滅，何福不臻。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　斗真既大周天界，細入微塵，惡必罰之，善必賞之，則何&#28798;不能滅耶？&#28798;既消散，其福必鍾也。世人若能幽獨之中，昭著之內，心心奉斗，念念守神，則&#28798;不干，福自來也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">元皇正&#28801;，來合我身。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　元者大也，萬善之長也，皇者尊也，正者不偏不倚之謂也，&#28801;者天地之元靈，陰陽之妙化。蓋北斗九辰，乃元皇正大之&#28801;結而成也，人能以斗為心，以斗為神，則與元辰本命打為一團，則元皇正&#28801;來合我身，何患不能長生久視矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">天罡所指，晝夜常輪。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　天罡者，乃天之正&#28801;，萬神之宗分，天地非天罡不明上下，運斗真非天罡不能通明令，萬神非天罡不能玄妙也，天罡之功大矣哉。罡字之義，從四從正者，乃四聖治四方，謂天蓬居東，天猷居西，翊聖居南，佑聖居北，中乃大聖妙運天罡尊君主之也。故天罡守中天，以生為德，以動為功，得東西南北之正&#28801;，故曰天罡也。天罡守中主土，北斗屬水，土以制之，故能運北斗生萬物也，非獨運北斗，其月月一建即指一方，故五斗皆從天罡所用也。天罡一日之中，每一時辰斡旋斗柄，臨一方位，時時運轉無有停息者，乃生生不窮之理也。按《玉樞經》云：雷城十二門，並隨天罡之所指，罡星指丑，其身在未，所指者吉，所在者凶。何故有此吉凶，乃天罡之體用，即陰陽之&#28801;也，天罡正&#28801;能生能殺，若指向之處即是生方，故有生&#28801;，取之可以治病，補虛安神旺&#28801;，卻禍消&#28798;，延生度厄也。所在之處則有殺&#28801;，用之可以斬鬼驅邪，夷凶禁暴，馘毒制魔，故所指者吉，所在者凶，天罡之德，信不輕也，天罡之功，信不小也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">俗居小人，好道求靈。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　俗居者，乃塵土世俗之居也，小人者，至杪小微賤之稱也。此句乃起奉咒之士恭敬自謙之辭也，人能得遇是經訣，必當竭力盡心敬其道，而得玄靈本命之延生矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">願見尊儀，永保長生。</span></b></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		既能好其道而得玄靈之訣，則自然見其真形尊儀，而得長生久視之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">三台虛精，六淳曲生。生我養我，護我身形。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　三台者，乃中天之大化，北斗之華蓋也，真君之名號服相，並註前篇，一曰天城，一曰天階，一曰天相也，即太虛之玄精，神人之真&#28801;也，此三台即人之肺神、三魂之總關也。人能常誦是咒，則得七魄清，三魂安，真&#28801;降下，生我養我護我，而得長生神仙也。又曰：魂神為陽，生我身也，魄神為陰，養我精也，魂魄不離其身，陰陽生化其精，則北斗九辰與三台至聖，千真萬靈常來衛護於我之身形也。如此行之奉之，則&#28798;厄從何而生也，學者可不以道齡之淺見薄聞，以為真文大道，庶幾有補於將來也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon; background: lime"></span><b><span style="font-family: 新細明體; color: maroon">尊帝，急急如律令。</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		此北斗九辰之內諱也。若人持誦至此，則當著想尊容，愈加敬禮，而叩齒密誦，慎勿朗宣，禍福響應，可不畏歟！急急如律令者，漢時公檄文移結語亦皆如是也，如當今部符云：符到奉行之義，天師漢人，故承用之教門，遂得祖述也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">太上玄靈北斗本命延生真經註卷之三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-size: 10.0pt; font-family: New MingLiu; color: maroon; background: lime">
		#1</span></b><span style="font-size: 8.0pt; font-family: 新細明體; color: maroon">『司政主』，據下文意當作『主司政』</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		</span><b>
		<span lang="EN-US" style="font-size: 10.0pt; font-family: New MingLiu; color: maroon; background: lime">
		#2</span></b><span style="font-size: 8.0pt; font-family: 新細明體; color: maroon">『非總』，據下文意，當作『上總』</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		</span><b>
		<span lang="EN-US" style="font-size: 10.0pt; font-family: New MingLiu; color: maroon; background: lime">
		#3</span></b><span style="font-size: 8.0pt; font-family: 新細明體; color: maroon">據前後文，疑此處脫一『居』字</span><span style="font-family: 新細明體; color: maroon">。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
