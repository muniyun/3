<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: maroon">
		太上玄靈北斗本命延生真經註</span></b></p>
		<p align="left">
		<span style="font-size: 12.0pt; font-family: 新細明體; color: maroon">
		經名：太上玄靈北斗本命延生真經註。元人徐道齡撰，書成于元統二年（</span><span lang="EN-US" style="font-size: 12.0pt; font-family: Times New Roman; color: maroon">1334</span><span style="font-size: 12.0pt; font-family: 新細明體; color: maroon">）。</span><span style="font-size: 12.0pt; font-family: Times New Roman; color: maroon">
		</span>
		<span style="font-size: 12.0pt; font-family: 新細明體; color: maroon">
		以齋戒內練法街注解經文。五卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		太上玄靈北斗本命延生真經註卷之一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">玄陽子徐道齡集註乾陽子徐道玄校正</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　太上者，極大為太，最高為上，乃太極無上也，惟三清，人君之父，得以稱之。玄靈者，乃天地之玄&#28801;，七政之精靈，北斗之慧光，世人之性命也。人稟清靈之&#28801;結成此身，遂生魂魄血氣也。北斗者，天地之大德大化，真&#28801;正道結為玄象，運乎中天，建四時，均五行，生殺萬物，統治天地，察錄善惡，無一物不係其所管也。本命者，天一生水，蓋自北斗生也。斗在北，旺於水，司生司殺，養物濟人之都會也。人稟天地之&#28801;，為男為女，可壽可夭，皆出乎北斗之政令也。人能認本命神不越修，奉念本命號使不虛過，則得厄解&#28798;消，而獲福無量矣。延生者，乃北斗期世人脩身向道，使保天年，人能禮斗朝真，即得延生之道也。故天不動，則不能長覆，斗不動，而豈能常輪，人不延，焉得長生也。真者，即真妙之義，不可測之玄玄也。經者，經也，若經久傳訛，似有縱緯而經縷不堪，紋理參錯則成瑕疵也。又經者，徑也，徑不通直，如入道修真之人迷其要路也。又經者，絡也，若人經絡失度則生疾也，經若不明，則不得真玄也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">爾時太上老君，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　爾時者，謂當太上說經之時也。老君乃天地之本始，造化之祖宗也。歷代應現，未有誕生之迸，將欲和光同塵而立世教，乃先命玄妙玉女即無上元君為天水尹氏之女，名益壽，適仙人李靈飛，靈飛本畢&#30352;陶之後，感其父李慶賓白日飛昇之事，精修大道，亦百餘歲，當老君未誕而昇天，殷朝十八世王陽甲踐祚之十七年庚申歲，寄胎在孕，鍊真八十一年，至二十二王武丁之九年庚辰歲二月十五日卯時，降生于亳，今太清宮舊宅存焉。周武王時為柱下史，昭王癸丑年過函谷關，授尹喜真人道德五千言，計二百七十四年，至甲寅四月二十八日，老君白日昇天。期尹喜真人千日外會於蜀青羊肆中，至丁巳年之蜀，再遇老君，乃從仙駕周遊九天，隨方設教，孔聖師之，至赧王時，計九百九十六年已。魏明帝贊曰：為周柱史，經九百年，唐太學博士吳揚昊贊云：老君變通，靈應難測。既生商日，又仕周時，計其始終，乃歷千載，後降成都授此經訣，乃漢桓帝永壽元年乙未正月初七日。又自唐太宗時，以仁愛之道說經於羊角山。宋政和年問，降于茅山玉晨觀，授梁光映《加句天童護命經》，之後至今，靈驗之事不可枚舉○老君生時，九龍吐水，化為九井，灌洗身形，生而鬚髮皓白，有七十二相，八十一好，行步蓮華，乃至于九，左手指天，右手指地，曰：天上天下，唯我獨尊，我當闡揚無上道法，普及一切眾生。時有自然天衣掛體，九日之中，身長九尺，感天神贊十號之名，號曰太上老、圓神智、天上尊、帝王師、大丈夫、大仙尊、天人父、無為上人、大慈仁者、元始天尊。今者略述太上紀號，同志皈依，各獲福報也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">以永壽元年正月七日，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　太上哀憫眾生，屢降成都，授與天師&#38745;應真君延生經訣、五斗符相靈文，五斗真君名字。永壽元年正月七日，授此《北斗玄靈本命真經》，十五日，授《南斗六司延壽度人妙經》及靈寶妙道《五斗真經》，至永壽二年正月初七日，說《東斗長生護命真經》，十五日，復說《西斗大計護身經》。又以天師真人其能修饉奉行，老君復現全身於清虛中，昇玉局座，宣說《中斗保命延生玄真妙經》。先北而後南，次東而復西者，蓋北斗位處坎宮，宰御水源，水屬於北，以北為天，天一生水，故先授此經。南斗位處離宮，宰御火帝，火屬於南，以南為地，地二生火，故《南斗真經》次二授之。其東斗、西斗、中斗五斗經文，皆依造化次序言之，故有其時也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">在太清境上太極宮中，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　經云：元上大羅之天，三清之境也。玉清聖境十二聖天，元始天尊所治，玉清之下，上清真境十二真天，玉宸道君所治，上清之下，太清仙境十二仙天，太上老君所治。若在人身，則上丹田泥丸府，上應玉清宮，中丹田絳宮府，上應上清宮，下丹田交會府，上應太極宮。太清境上正老君所治之宮，名曰三皇洞神太清太極宮也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">觀見眾生億劫漂沉，周迴生死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　太上應化，&#24487;滿天下，分身之處，皆是太清太極宮也，太上常以慈憫之心觀察眾生，眾音終猶中也，天居上，地居下，人居其中，乃中方中土之生人也。又作去聲者，多也，字義兩說也。數至十萬為一億。劫者，結也，亦云時也，人之一生，必備三千六百劫塵勞，乃命分配定之結數也，為世人肆行不道，恣縱婬殺，夭喪其身，不能全其本年，未能輪迴生死，前結未盡，又有一生塵結，積結億萬不能解釋，正所謂行善事結良緣，行惡事結鬼道，若結惡多了，則漂流苦海之中，沉溺生死之內，無有休息，永為下鬼矣。人能一日行一善事，著一善功，活一物命，是解了三塵結，即歷過三劫也。若人日行一善，則一年解了三百六十結，又能在世活人生命，濟人利物，精修大道，悟性歸真，則百千萬億結塵勞一時盡滅，謂如百年暗室，若慧燈一照，滿室光明，梵語劫波，此云時也。不論時之長短延促，多時少時，通而言之謂劫也，又謂霎時也。如《玉樞經》云：往昔劫中也，天尊何嘗入劫耶，即是往昔此時興此濟人之念也。又劫者，歇也，蟄也，如龜龍蟲蛇之屬，伺雷收聲則隱歇其形，雷鳴則出其形，乃為一劫之名，其牛馬羊犬&#40388;豚禽畜之類，亦各有劫，但受諸苦而已。故聖人立教於身，三業中戒殺為上，《孟子》云：見其生不忍見其死，聞其聲不忍食其肉是也。三界之中亦皆有劫，陽&#28801;結為天，為男，陰&#28801;結為地，為女，善人取惡妻，聖賢生不肖，乃煩惱結也，善人遭賊，吉人逢害，乃生死結也。入道之士，若以道齡之言為心，念念以善功方便解之，則無此結也，佛經有云：解百生冤結。若不解之，世世相遇，可不勉諸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">或居人道，生在</span><b><span lang="EN-US" style="font-size: 10.0pt; font-family: New MingLiu; color: maroon; background: lime">#2</span></b><span style="font-family: 新細明體; color: maroon">中華，或生夷狄之中。或在</span><b><span lang="EN-US" style="font-size: 10.0pt; font-family: New MingLiu; color: maroon; background: lime">#3</span></b><span style="font-family: 新細明體; color: maroon">蠻戎之內，或富或貴，或賤或貧。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　中華者，即中國也，東南曰揚州，正南曰荊州，河南曰豫州，正東曰青州，河東曰&#20822;州，正西曰雍州，東北曰幽州，河內曰冀州，正北曰并州，此禹貢別中國之九州也。九州之外，東曰夷，西曰戎，南曰蠻，北曰狄。經云：人有五常十善之心，孝弟忠良之行，報生人道，在中華之國，富貴者，因布施三寶，惠貧拔苦，拯難救危中來；貧賤者，因慳貪不捨，取非義財物中來；邊夷下賤者，從殺生邪婬、不信因緣中來。此太上天眼觀見眾生所作罪福，隨業而受報也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">暫假因緣，墮於地獄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　人生在世，稟於富貴貧賤之中，蓋處之不以其道，富者不義不仁不慈不施，貴者不公不法不忠不勇，貧者不安分，賤者不伏下，所以萬事萬理，顛覆錯亂，遂至菑害生、禍息作，墮於煩惱也。釋藏偈云：福德力故今多順，今多順兮放逸生，放逸終無持戒心，以是因緣入地獄，正謂此也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">為無定故，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　夫定者，乃入道之要路，延生之捷徑也，定者，正也，身若不正，豈能入道，心若不正，豈能延生。延字之義亦從正。從之又定者，&#38745;也，向也，止也，次也，水定則不流，地定則不陷，心定則萬慮息，身定則萬事止，性定則&#28801;靈，神定則&#28801;清。而定非&#38745;不能成也，蓋世人無&#38745;向止次之力量，則行義不能達其道，修真不能造其真，是以心心不定，業業相隨，又豈能延生，而明玄靈之本命耶？《玉樞經》云：能知止則泰定安，《大學》云：知止而後有定。此知止是知有這箇道理，須是得其知止方是，如知為人子必孝，知為臣叉忠，能得是身親為忠孝之道，見得此事，合當如此，則志有定向，心有止次，乃是大力量之人。如《孟子》云：富貴不能婬，貧賤不能移，威武不能屈是也。若心不定，至於事親之際為私欲所汨，不能盡其孝，事君之際為利&#31108;所汨，不能盡其忠也。今人有親不孝，居官者不法，處富貴者沽名，有子者更娶，是不知止，不安分，不守&#38745;，不予次，乃心無定，故菑必及其身矣。人能知止安分，守&#38745;次定，則不求生而自得延生，未入道已達其道矣，何菑息之及焉。上智之士若下&#38745;定工夫，心無簣止，久久成功，小則延壽筭入仙真，大則朝玉帝禮三清也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		罪業牽纏，魂擊陰司，受苦滿足，人道將違，生居畜獸之中，或生禽蟲之屬，轉乖人道，難復人身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　道釋二教戒十惡業，殺盜邪淫、貪嗔愚癡、妄言綺語、惡口兩舌，皆訓人為善也。此十惡業，即姦盜詐偽，在於法律禁斷非輕，人有一犯，枷禁牢獄，手足杻械，拷箠刺斷，警跡鐐徒，是與禽獸何異哉。此章言人先世作業，惡籍滿盈，斗府三官檢覈文移，獄繫神魂，拷掠報對，若楚受足，今得再生，又作諸惡，乃將違人道也，後世即生畜獸之中禽蟲之屬，是轉乖人道、難復人身也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">如此沉淪，不自知覺，為先世迷真之故，受此輪迴。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　知覺者，曉悟也，真者，正也，直也，化也，聖也，靈通而妙明也。天無真，萬物不春，地無真，草木不根，人無真，不能御神。成真者，遇水不溺，遇火不焚，出三界，化十方，役萬神，合一&#28801;，非真焉能得耶？非真何能成耶？所以北斗稱真君，玄帝稱真武，諸得道者皆稱真人，吾夫子明德之論，非真如何得知止定&#38745;也，真之一字豈易言哉。太上哀憫世人生於中夏蠻夷，富貴貧賤，乃受天命，於斯止向，假此因緣為心無定，故罪惡相聯，將違人道，此章欲令眾生省悟修真也，不自知覺者，因迷真道，不入仙宗，故不知所命之命，夫命者定令也，如天賦與富貴貧賤，處之以道，即如天命而然者，樂天者也，少有所賦非其命者，即是迷真違命也，既違命迷真，則沉淪而不自知覺也，凡奉真持訣之士，能於知覺上尋出無可知覺，方是得延生之訣也。太上演教，經旨幽微，一句一字皆是訣法，下學之士，豈易窺測者哉。若以文字近俗而鄙之，徒憎謗訕罪根難滅也，謂如不自知覺，當太上授經之時，緣何不言，自不知覺，其自不二字，與不自二字，大有懸絕，亦與前後經旨不相干也，蓋不字在上者，乃不自去理會本來所命貴賤壽夭之因緣也，不字在下自不知覺者，卻是不知所覺也，不自知覺，乃知其所覺之覺而不自悟也明矣。誦經同志之士，當味其經旨，熟究深思，庶不負太上垂教立言之聖意也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">乃以哀憫之心，分身教化，化身下降，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　太上至神至聖，大智大慈，雖高居三境之中，宴處九重之內，而哀憫眾生之心無時少息也。太上化身降於蜀都，授此經訣，饒益眾生度脫輪迴之苦也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">至於蜀都，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　蜀都者，即今之成都府也。漢明帝問僧摩騰曰：法王在世，何故化不及此？對曰：迦毗羅衛國，乃三千大千世界之中心，三界諸佛皆於彼土，凡有願行者悉生于彼，受佛正化，咸得悟道，餘處眾生無緣感佛，佛不往也，佛雖不往，光明及處，或五百年，或一千年，或千年外，皆有聖人傳佛聲教而教化之。何故太上降於蜀都，餘方不往，蜀乃坤維福地，天師正一真君彼時於鶴嗚山修鍊九鼎丹成，又能宣揚教化，故降于彼以授經訣也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">地神湧出，扶一玉局，而作高座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　玉者，天地日月之精華，陰陽水火之結秀也，潤而溫，寶而貴，萬載之不可朽滅也。局乃曲腳之玉寶座也，如普化天尊所座七寶層臺，即珍寶嚴飾七級龍鳳之座也。太上哀憫眾生，降世說經，三界萬靈，孰不奉迎，宜乎地神扶擁玉局以侍衛也，說經已竟，玉局復沉地中，今玉局化洞乃成都之遺跡也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		於是老君昇玉局座，授與天師真人《北斗本命經訣》，廣宣要法，普濟眾生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　漢《傳》：天師諱道陵，字漢輔，沛豐邑人，留侯子房八世嫡孫名大順之長子也。子房陰功隱行，流芳後葉，天師母初夢天神自北斗魁星中降，至地長丈餘，衣繡衣，以蘅薇香授之，既覺，衣服居室皆有異香，經月不散，感而有孕，於光武建武十年甲午正月望日，生於吳地天目山。時黃雲覆空，紫&#28801;盈庭，空中光明如日，經月，復聞昔日之香，浹日方散。年及冠，身長九尺二寸，麗眉廣顆，&#32511;睛朱頂，隆鼻方頭，目有三角，伏犀貫腦玉枕峰，起手垂過膝，美鬚髯，龍踞虎步，望之儼然，雖親友見之肅如也。七歲，讀《道德》二篇十許&#24487;，而達其旨，於天文地理河洛圖律之書，皆極其妙，通習墳典，廣覽無遺，從學者千餘人。天目山南三十里，西北八十里，皆有講．誦之堂，臨安神仙觀，餘杭通仙觀即其地也。後起賢良方正直言極諫科，中之，身雖仕，而志鍊形輕舉，久之退隱北邙山，三年，有白虎銜符置座傍，朝廷就徵為博士，稱疾不起。和帝即位，以三品印綬駟馬車等徵為太傅，後封冀縣侯，三詔不就，時永元四年壬辰歲也。遂自河洛，歷江淮名山，&#24487;禮洞府，泝流入蜀，及諸洞室，遇神人告教，獲丹書祕訣。遂於鶴嗚山，修鍊九鼎丹成，未敢服，謂弟子王長曰：沖天之士當功及生靈，佐國安家，興利除害，然後輕舉，臣事三境則無愧焉，苟利一身，功不及民，非大道弘濟之旨也。至順帝時漢安元年壬午歲正月十五日午時，感金闕後聖玄元道君即老君下降，以正一盟威法籙、三五斬邪之劍、都功版券職籙以授之，遂服丹戰鬼，置立治庭。而後太上復以三洞眾經九百三十卷、符籙丹電祕訣七十二卷、并冠服等以賜之，至桓帝永壽元年，屢授此經并五方五斗真經，至永壽二年，夫人雍氏同時白日昇天，位為太玄都正一真人、三天扶教輔元大法天師也。太上所授經訣即法也，經中字字皆是要法，奉道之士，悟得一字一句一法一訣，得離迷途，直趨道岸。道陵二字乃天師之名，誦經至此，雖臨文不諱，然起敬之誠，當以真人二字代誦之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		是時，老君告天師曰：人身難得，中土難生，假使得生，正法難遇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　按《四十二章經》，佛言：人離惡道，得為人難，既得為人，生中國難，既處中國，遇道者難。又云：世間得人身者，如指瓜上土，失人身者，如大地之上太清境。《黃庭經》云：人以精為母，以氣為主，五臟各有精，精中生氣，五臟各有氣，氣中生神，神能生壽，長生保命，鍊精為丹，養氣為神，真仙上聖，修真養氣，自然而然，內真外應，有作必成，自凡入聖。男子之生，先生右腎，以外精而內血，陰為裏也；女子之生，先生左腎，以外血而內精，陽為裏也。腎生脾，脾生肝，肝生肺，肺生心，心生小腸，小腸生大腸，大腸生膽，膽生腎，腎生膀胱，膀胱生三元，三元生三焦，三焦生八&#33033;，八&#33033;生十二經，十二經生十五絡，十五絡生一百八十繼絡，一百八十繼絡生一百八十纏絡，一百八十纏絡生三萬六千絲絡，三萬六千絲絡生三百六十五骨，三百六十五骨生八萬四千毛竅，三百日，胎完氣足，靈光入體，與母生離而為人也。人身難得，信有之矣。聖人應運，二萬年為一劫，二千年為一小劫，降世賢人五百年然後一問世，老君大聖人，應運眾生得遇演說正經，實難可得見矣，得遇之人，不生信向，痛可惜哉。夫天地之間人為貴，人最靈，上界為聖為真，亦人能也，下界為鬼為畜，亦人化也，蓋善善登上界，惡惡降下世，所以陰陽二&#28801;，得天之命令，方得為男為女，有若針芥之難投，聖凡之難遇也哉。道齡受先師之祕旨，太上曾以三十二字真玄之竅，訓度祖天師張真君，云：人身難得，真妙難逢，忽然輪迴，去無所從，學道之士，誠以守中，自然湛寂，與天地同，此乃祖師得道之徑路也。今道齡不敢固蔽，併註此章，願與同志共為進道之萬一云耳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		多迷真道，多入邪宗，多種罪根，多肆巧詐，多恣婬殺，多好&#32675;情，多縱貪嗔，多沉地獄，多失人身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　夫人若失真道，即入邪宗也，罪根者，指下文十惡業也，巧詐者，乃口業也，婬殺者，身業也，情愛貪嗔者，乃心業也。罪根既植，諸惡熾然而生，墮於地獄，失卻人身也。此章言多字之意者，乃訓下愚，非為上智之士言之也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">如此等緣，眾生不悟，不知正道，迷惑者多。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　已上諸多業報因緣，乃太上明開大道，彰施法網，以示眾生，不可觸入犯之，以墮地獄，失卻人身，而人自不省悟。衣冠足以備禮御寒，蔬食堪可充饑，養素道德以富潤其身，詩書以增廣其志，&#31108;仕可展其學，藝業可贍其身，而卻不守其分，不知其止，不收放心，不求真道，恣情縱慾，迷惑妄想，膠膠擾擾，念念馳驟，步步投於惡業網中，是誰之過歟？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		我今哀見此等眾生，故垂法教，為說良緣，令使知道，知身性命，皆憑道生，了悟此因，長生人道，種子不絕，世世為人，不生無道之鄉，不斷人之根本。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　道由路也，乃日用之間，人倫事物所當行之理，眾人之所共由者。以教門言之，道在太極之先，超乎天地形器之外，是未有天地萬物之初，已有此道。剖判之後，在天為日月星斗、風雨雷霆，在人為仁義道德，在地為草木山河，在序為春夏秋冬，在時為冷暖晦晴，在教則存誠鍊性，在法為功賞罪刑，故太上曰，大道無形，生育天地，大道無情，運行日月，大道無名，長養萬物，吾不知其名，強名曰道。佛氏亦以未有天地之先，為吾真體，先儒推原來歷，謂由太虛有天之名，由&#28801;化有道之名，天之所賦曰命，命即令也，人之所受曰性，性即理也，天無言如何命，只是大化流行，&#28801;到這物便生這物，如分付命令一般，性是仁義禮智，性之與命，未嘗偏塞，但人稟受，卻有清濁長短昏明厚薄之不齊，故有富貴貧賤壽夭賢愚也。若人稟氣至清至粹，則為聰明神聖人也，若清粹而高明，則為富貴壽考之聖人也，若高厚悠長，則為聰明智慧忠正賢良節義之士也，若稟氣薄惡而短者，則為悖逆兇暴邪佞詭譎狠毒愚癡貧賤之人也。此善惡雖因人之所稟，亦由&#28801;之所生也。太上憫念世人，故傳經訣以垂正教，喻世法以說良緣，善巧方便，調攝眾生，使其知道，知身悟性悟命，自獲真種，既獲真種，則長生人道，世世生生若不棄背，則不斷人之根本也。此經，太上豈特專為汲引下士之設，若上智之士，於此肯為究竟，念念在斗，息息存真，則列仙有日矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">更能心修正道，漸入仙宗，永離輪迴，超昇成道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　太上大慈大悲，至仁至聖，教化&#32675;生，諄切至再，始憐眾生稟受天命因無定故，乖違人道不覺沉淪，遂宣要法，言人迷真道而不悟，種罪根而不知，故令知道知身，悟性悟命，皆憑道生，不斷真種。此章又慮世人不能出三界也，謂道既能知，更當修習，時時不拾，拳拳服膺，漸入初乘，積習既久，守而不失，用功用力，至於徹悟休歇之場，入仙宗，離輪迴，成正道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		我故示汝妙法，令度天民，歸真知命。可以本命之日，修齋設醮，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　示汝者，謂天師也，妙法者，即指下文於本命修齋設醮也，天民者，謂世人，乃天所生之人民，命天師廣垂濟度也。如伊尹曰：予天民之先覺者也，予將以此道覺此民是也。雖然令其歸真知命，卻無下手之處，於此可見矣。太上慈悲方便，開發眾生，以六十日內令認取本命之一日，清心齋戒，制魄拘魂，隨力醮獻，投詞拜表，禮號誦經，俾初真之士不煩不簡，不厭不疏，易於入道，使其漸漸修習，行之既久，於日日時時皆是本命，如此勤求不怠，珍重護持，其功德力不可稱量也。修齋設醮者，道以齋為先，經云：雖有惡人，齋戒沐浴則可以事上帝。學道之士，雖修齋而不持身口意業之十戒，是空守節食，於事無益，反招愆也。設醮者，召也，即召三界真靈也。又曰：詔欲人人啟寸心之誠，拱伺帝之詔也。又曰：照乃然燈照人，我之性也，此乃醮之意也。齋法有三：一者設供齋，修齋是也，可以積德延年；二者節食齊，又名祭祀齋，謂不飲酒，不茹葷，可以和神保壽，中士所行也；三者心齋，謂疏灌其心，除嗜慾也，澡雪精神，去穢累也，剖擊其志，絕思慮也。夫無思無慮則專道，無嗜無慾則樂道，無穢無累則合道也。心齋為上，節食次之，設供齋為下。《北斗七戒序》云：太上曰，人身難得，中土難生，假使得生，正法難遇，三者既備，幸莫大焉。且夫天無私親，常與善人，苟能遠惡以從善，捨妄以歸真者，道豈遠乎哉。然而道雖無方，學則有序，修真之要，齋戒為先。戒有七條：第一戒者，不得拾諸正念，妄起非想，因以成趣，與道相違，常當存神&#28801;海，入彼妙門。第二戒者，不得顯露馳騁，泄慢靈文，常宜慎密，晝夜護持，七年有功，許傳後學。第三戒者，不得臨弔喪孝，履諸厭穢，致引外觸，干犯正真，常須澡潔，內外清虛。第四戒者，不得食諸臭敗，三厭五辛，招集尸穢，濁亂三宮，常咽津液，蕩滌靈源。第五戒者，不得面北便溺，裸露三光，冒觸神明，致招殃咎，雖居幽室，亦當迴避。第六戒者，不得酒食醉飽，作樂無厭，昏亂神&#28801;，閉塞靈關，常須節約，以適其宜。第七戒者，不得交游非類，妄習異端，執心不一，自無指歸，常依正教，不生疑惑。以上七真之戒，正是《北斗經》中之事，實為玄功之初基，登真之要路，各當遵奉，毋替初心，倘如戒言，則七戒仙官無不擁護，留恩降福矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">啟祝北斗，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　北斗居天之中，為天之樞紐，斡運四時，凡天地日月、五星列曜、六甲二十八宿、諸仙眾真，上自天子，下及黎庶，壽&#31108;貧富，生死禍福，幽冥之事，無不屬於北斗之總統也。人若誠心啟祝，叩之必應。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">三官五帝，九府四司，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　按《玉樞經》云：天官解天厄，地官解地厄，水官解水厄，五帝解五方厄。東方青帝主木，管肝護魂，西方白帝主金，管肺侍魄，南方赤帝主火，管心理氣，北方黑帝主水，通血，中央黃帝主土，脾主中官，主領五臟，人配五行受形，三官五帝無所不關也。九府者，上元三官九府，中元三官九府，下元三官九府，合二十七府，上元三十六曹，中元下元各四十二曹，計一百二十曹，總領天上天下，人物靈仙鬼神、&#32675;類萬物，悉皆關會斗官，以通內外之職。四司者，天曹四司，則司命司&#37682;司非司危，地府四司，則司命司&#37682;司功司殺，與三官五帝九府同檢察人間之罪福也。太上垂教，度脫此有相之外緣，使人知懼，改惡向善也。若人以無為而內照之，則諸神司皆備於我之身矣。人形與天地相應，頭圓居上象天，足方居下象地，北極為天之中央，卻在北，故人之百會穴在頂，心卻向後，日月往來只在天之南，人之兩眼皆在南也，北斗運轉四時，旋行眾曜，人心具眾理，應萬事，握化萬二千精元神，千二百形影神，流轉血氣，通運百關，眾神共護於心也。三官者，三魂也，又即人身之三元，天地水三穴也。五帝，五臟也。九府者，九竅也。四司者，四肢也。人能降制九竅，攝養三魂，調順五臟，保運四肢，不著邪境，自戒俗情，斷絕人我，屏去是非，漸入真道，豈不快哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">薦福消&#28798;，奏章懇願。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　世人於本命之日，祈恩請福，延壽消&#28798;，懇禱之情，具於詞章，奏狀啟祝於北斗并諸司聖真者，乃太上布法橋於迷津，援眾生於大道。人能知悟，此身得遇良緣到於彼岸，如犯罪人久禁圄圄之中，幸遇曠蕩之恩，當省躬責己，改過知非，洗濯其心以去惡，沐浴其身，勿染宿污，則因其已新者而日日新之，又日新之，無有間斷，則可為善人矣。若恃有再生之路，可延之門，舊惡不悛，新惡復造，是知法令以故違憲條，棄性命而就死地，淪沒迷途，墮沉惡趣，失卻人身，悔之晚矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		虔誠獻禮，種種香花，時新五果，隨世威儀，清&#20928;壇宇，法天像地，或於觀宇，或在家庭，隨力建功，請行法事，功德深重，不可具陳。念此大聖北斗七元真君名號，當得罪業消除，&#28798;衰洗蕩，福壽資命，善果臻身。凡有急難，可以焚香誦經，剋期安泰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　虔誠獻禮者，即祭神之義也。君子之祭，七日戒，三日齋，必見其祭者誠之至也，有其誠則有其神，無其誠則無其神，可不虔愨也哉。威儀者，內起恭敬悚懼誠恐之心，外見仰瞻稽頓俯伏跪拜之節，皆得其儀也，臨蒞其民，尚容止可觀，進退可度，況朝真禮聖而無威儀，是不敬也。隨力建功者，乃高下陳設而不拘也，上至王公大人、尊宿長者、德行偉人，建齋設醮，下及中庸貧病甘節苦行之士，蠻夷賤隸之屬，獻花酌水，各盡己力，陳以薦誠，惟務精潔，卻不可居奢用儉，處富用貧，慳&#24715;輕率，穢觸嗔怒，殃禍立至矣。念此七元真君名號，或禮本命真君，須是滌除萬慮，清&#20928;身心，塵念不萌，然後誦之，口念不如心念，忽&#23572;一見本心，方是不負太上老君垂教之意，當得期安泰，而善果臻身也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">太上玄靈北斗本命延生真經註卷之一竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-size: 10.0pt; font-family: New MingLiu; color: maroon; background: lime">
		#1</span></b><span style="font-size: 8.0pt; font-family: 新細明體; color: maroon">『弛檐』，疑為『弛擔』之誤</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		</span><b>
		<span lang="EN-US" style="font-size: 10.0pt; font-family: New MingLiu; color: maroon; background: lime">
		#2</span></b><span style="font-size: 8.0pt; font-family: 新細明體; color: maroon">『生在』</span><span style="font-size: 8.0pt; font-family: New MingLiu; color: maroon">
		</span><span style="font-size: 8.0pt; font-family: 新細明體; color: maroon">
		，《太上玄靈北斗本命延生真經註解》（下簡稱《真經註解》）『或在』，《太上玄靈北斗本命延生經註》，（以下簡稱《經註》）亦作『生在』</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		</span><b>
		<span lang="EN-US" style="font-size: 10.0pt; font-family: New MingLiu; color: maroon; background: lime">
		#3</span></b><span style="font-size: 8.0pt; font-family: 新細明體; color: maroon">『或在』，《真經註解》和《經註》皆作『或生』</span><span style="font-family: 新細明體; color: maroon">。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
