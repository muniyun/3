<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">道德真經新註</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		經名：道德真經新註。唐李約注。四卷。底本出處：《正統道藏》洞神部玉訣類。原經無章名。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經新註卷之四</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon">李約註</span></p>
		<p style="line-height: 150%; margin-top: 0; margin-bottom: 0" align="center">
		<b><span style="font-size: 14.0pt; font-family: 新細明體; color: maroon">德經下</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">治大國，若烹小鮮。</span><span style="font-size: 9.0pt; font-family: 新細明體; color: maroon">若烹小鮮者，使其自熟則全，攪之爛矣。善理民者，使其自得則安，擾之亂矣。</span><span style="font-family: 新細明體; color: maroon">以道&#33669;天下，其鬼不神。</span><span style="font-size: 9.0pt; font-family: 新細明體; color: maroon">道化所被，民無&#28798;害，故其鬼如無神也。</span><span style="font-family: 新細明體; color: maroon">非其鬼不神，其神不傷人；</span><span style="font-size: 9.0pt; font-family: 新細明體; color: maroon">鬼實有神，神不損物。</span><span style="font-family: 新細明體; color: maroon">非其神不傷人，聖人亦不傷人。</span><span style="font-size: 9.0pt; font-family: 新細明體; color: maroon">聖人愛民如赤子，鬼亦助福之。</span><span style="font-family: 新細明體; color: maroon">夫兩不相傷，</span><span style="font-size: 9.0pt; font-family: 新細明體; color: maroon">幽明各得其所。</span><span style="font-family: 新細明體; color: maroon">故德交歸焉。</span><span style="font-size: 9.0pt; font-family: 新細明體; color: maroon">君不乏神之祀，鬼能致福於君，故云其德交歸也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">大國者下流，天下之交，</span><span style="font-size: 9.0pt; font-family: 新細明體; color: maroon">大而用謙，孰敢不伏，故交相歸附。</span><span style="font-family: 新細明體; color: maroon">天下之交牝，常以靜勝牡，</span><span style="font-size: 9.0pt; font-family: 新細明體; color: maroon">天下之人所以交歸者，以其能處下流也。如牝勝牡，蓋以靜下言，未有不牡求牝者也。</span><span style="font-family: 新細明體; color: maroon">以靜為下。</span><span style="font-size: 9.0pt; font-family: 新細明體; color: maroon">故為牡動所求。</span><span style="font-family: 新細明體; color: maroon">故大國以下小國，則取小國；</span><span style="font-size: 9.0pt; font-family: 新細明體; color: maroon">大能為下，則小自歸誠也。</span><span style="font-family: 新細明體; color: maroon">小國以下大國，則取大國。</span><span style="font-size: 9.0pt; font-family: 新細明體; color: maroon">小能為下，則大以禮遇也。</span><span style="font-family: 新細明體; color: maroon">故或下以取，或下而取。</span><span style="font-size: 9.0pt; font-family: 新細明體; color: maroon">皆有所以。</span><span style="font-family: 新細明體; color: maroon">大國不過欲兼畜人，</span><span style="font-size: 9.0pt; font-family: 新細明體; color: maroon">所為下者，不過欲兼畜小國，使為附庸，益其土宇者也。</span><span style="font-family: 新細明體; color: maroon">小國不過欲入事人。</span><span style="font-size: 9.0pt; font-family: 新細明體; color: maroon">所以下，意在入事大國，欲使他邦不敢興伐也。</span><span style="font-family: 新細明體; color: maroon">兩者各得其所欲，</span><span style="font-size: 9.0pt; font-family: 新細明體; color: maroon">皆遂其志。</span><span style="font-family: 新細明體; color: maroon">故大者宜為下。</span><span style="font-size: 9.0pt; font-family: 新細明體; color: maroon">偏戒大者，恐恃強不為謙也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">道者，萬物之奧，</span><span style="font-size: 9.0pt; font-family: 新細明體; color: maroon">道於萬物之中最深最奧，能與庶品為根本也。</span><span style="font-family: 新細明體; color: maroon">善人之寶，</span><span style="font-size: 9.0pt; font-family: 新細明體; color: maroon">善人之道，修身可以長生，故用為寶。</span><span style="font-family: 新細明體; color: maroon">不善人之所保。</span><span style="font-size: 9.0pt; font-family: 新細明體; color: maroon">不善人者，是下士也，下士曾無向道之心，及有禍難，則以為保冀其庇護也。</span><span style="font-family: 新細明體; color: maroon">美言可以市，</span><span style="font-size: 9.0pt; font-family: 新細明體; color: maroon">交易之中，能甘辭者，出則易集，求則易得。</span><span style="font-family: 新細明體; color: maroon">尊行可以加人。</span><span style="font-size: 9.0pt; font-family: 新細明體; color: maroon">行高者，始可以教加於人也。</span><span style="font-family: 新細明體; color: maroon">人之不善，何棄之有？</span><span style="font-size: 9.0pt; font-family: 新細明體; color: maroon">人無不善，但化之不至也。</span><span style="font-family: 新細明體; color: maroon">故立天子，置三公，</span><span style="font-size: 9.0pt; font-family: 新細明體; color: maroon">天子，萬民之主也。欲以其道付之，令化不善之人，又恐忽其道，更置三公以佐之。</span><span style="font-family: 新細明體; color: maroon">雖有拱璧以先駟馬，不如坐進此道。</span><span style="font-size: 9.0pt; font-family: 新細明體; color: maroon">三公有大璧先良馬而進之，亦忠臣之分，然不如坐進此深奧之道於君，以集雍熙之化。</span><span style="font-family: 新細明體; color: maroon">古之所以貴此者何？</span><span style="font-size: 9.0pt; font-family: 新細明體; color: maroon">欲發明道妙，故設此問。</span><span style="font-family: 新細明體; color: maroon">不日求以得，</span><span style="font-size: 9.0pt; font-family: 新細明體; color: maroon">對曰：以其不可一日求而得之，當須綿歷年代，積功累行而後致之。</span><span style="font-family: 新細明體; color: maroon">有罪以免耶？</span><span style="font-size: 9.0pt; font-family: 新細明體; color: maroon">行成道備之人，縱有逆鱗忤旨之罪，亦免誅免責。免耶者，歎美之辭。</span><span style="font-family: 新細明體; color: maroon">故為天下貴。</span><span style="font-size: 9.0pt; font-family: 新細明體; color: maroon">以此古今共貴之。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">為無為，</span><span style="font-size: 9.0pt; font-family: 新細明體; color: maroon">為生於心，為則心亂。</span><span style="font-family: 新細明體; color: maroon">事無事，</span><span style="font-size: 9.0pt; font-family: 新細明體; color: maroon">事出乎志，有事則志昏。</span><span style="font-family: 新細明體; color: maroon">味無味。</span><span style="font-size: 9.0pt; font-family: 新細明體; color: maroon">嘗味者，口嗜之則口爽。</span><span style="font-family: 新細明體; color: maroon">大小多少，報怨以德。</span><span style="font-size: 9.0pt; font-family: 新細明體; color: maroon">德是上三無也，人能行此三德，則心必虛明，虛明則能見怨之初起，起於小小而能絕之，則無大矣，起於少少而能除之，則無多矣，如此報之，則何怨之有？怨是亂昏爽也。</span><span style="font-family: 新細明體; color: maroon">圖難於易，</span><span style="font-size: 9.0pt; font-family: 新細明體; color: maroon">小則易也。</span><span style="font-family: 新細明體; color: maroon">為大於細。</span><span style="font-size: 9.0pt; font-family: 新細明體; color: maroon">少是細也。</span><span style="font-family: 新細明體; color: maroon">天下難事必作於易，天下大事必作於細。</span><span style="font-size: 9.0pt; font-family: 新細明體; color: maroon">此必然之理，善圖為者，在兆朕之時也。</span><span style="font-family: 新細明體; color: maroon">是以聖人終不為大，</span><span style="font-size: 9.0pt; font-family: 新細明體; color: maroon">慎微之至。</span><span style="font-family: 新細明體; color: maroon">故能成其大。</span><span style="font-size: 9.0pt; font-family: 新細明體; color: maroon">由是成乎聖人。</span><span style="font-family: 新細明體; color: maroon">夫輕諾必寡信，</span><span style="font-size: 9.0pt; font-family: 新細明體; color: maroon">夫存誠者，必重其所許也。</span><span style="font-family: 新細明體; color: maroon">多易必多難。</span><span style="font-size: 9.0pt; font-family: 新細明體; color: maroon">不圖其終者，故每事為易。</span><span style="font-family: 新細明體; color: maroon">是以聖人猶難之，</span><span style="font-size: 9.0pt; font-family: 新細明體; color: maroon">慎厥始也。</span><span style="font-family: 新細明體; color: maroon">故終無難。</span><span style="font-size: 9.0pt; font-family: 新細明體; color: maroon">為難於初，故易於末。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">其安易持，其未兆易謀，</span><span style="font-size: 9.0pt; font-family: 新細明體; color: maroon">防之於未然，故易也。</span><span style="font-family: 新細明體; color: maroon">其脆易破，故其微易散。</span><span style="font-size: 9.0pt; font-family: 新細明體; color: maroon">於始生之時則除之，故不難也。</span><span style="font-family: 新細明體; color: maroon">為之於未有，治之於未亂。</span><span style="font-size: 9.0pt; font-family: 新細明體; color: maroon">是居存慮役之士也。</span><span style="font-family: 新細明體; color: maroon">合抱之木，生於毫末；</span><span style="font-size: 9.0pt; font-family: 新細明體; color: maroon">大不可除。</span><span style="font-family: 新細明體; color: maroon">九層之臺，起於累土；</span><span style="font-size: 9.0pt; font-family: 新細明體; color: maroon">高不可掩。</span><span style="font-family: 新細明體; color: maroon">千里之行，始於足下。</span><span style="font-size: 9.0pt; font-family: 新細明體; color: maroon">遠不可止。</span><span style="font-family: 新細明體; color: maroon">為者敗之，</span><span style="font-size: 9.0pt; font-family: 新細明體; color: maroon">為者是除禍胎，任其滋長，使至成熟，故謂之敗。敗猶可循復也。</span><span style="font-family: 新細明體; color: maroon">執者失之。</span><span style="font-size: 9.0pt; font-family: 新細明體; color: maroon">執者由長惡不俊，遂至絕滅，故謂之失。失者，無復更生也。</span><span style="font-family: 新細明體; color: maroon">聖人無為故無敗，</span><span style="font-size: 9.0pt; font-family: 新細明體; color: maroon">敗起於為，不為何敗？</span><span style="font-family: 新細明體; color: maroon">無執故無失。</span><span style="font-size: 9.0pt; font-family: 新細明體; color: maroon">失因於執，不執何失？</span><span style="font-family: 新細明體; color: maroon">民之從事，常於幾成而敗之，</span><span style="font-size: 9.0pt; font-family: 新細明體; color: maroon">皆有始而無卒。</span><span style="font-family: 新細明體; color: maroon">慎終如始，則無敗事。</span><span style="font-size: 9.0pt; font-family: 新細明體; color: maroon">本末不衰，則無不成。</span><span style="font-family: 新細明體; color: maroon">是以聖人欲不欲，不貴難得之貨；</span><span style="font-size: 9.0pt; font-family: 新細明體; color: maroon">欲人之所不欲，故視金玉如遺土也。</span><span style="font-family: 新細明體; color: maroon">學不學，以復眾人之所過，</span><span style="font-size: 9.0pt; font-family: 新細明體; color: maroon">學人之所不學，故能抑群生之踰分。</span><span style="font-family: 新細明體; color: maroon">以輔萬物之自然，</span><span style="font-size: 9.0pt; font-family: 新細明體; color: maroon">為此二行者，以佐萬物之性，咸使歸於天真。</span><span style="font-family: 新細明體; color: maroon">不敢為焉。</span><span style="font-size: 9.0pt; font-family: 新細明體; color: maroon">守慎故不敢妄為也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">古之善為道者，</span><span style="font-size: 9.0pt; font-family: 新細明體; color: maroon">說古有道者，欲使今世之君效之。</span><span style="font-family: 新細明體; color: maroon">非以明民，</span><span style="font-size: 9.0pt; font-family: 新細明體; color: maroon">不以道明示於民者，恐其生異志也。</span><span style="font-family: 新細明體; color: maroon">將以愚之。</span><span style="font-size: 9.0pt; font-family: 新細明體; color: maroon">&#28659;以道浸潤，令反其質朴。</span><span style="font-family: 新細明體; color: maroon">民之難治，以其智多。</span><span style="font-size: 9.0pt; font-family: 新細明體; color: maroon">姦智多則懷巧詆，是以難理。</span><span style="font-family: 新細明體; color: maroon">故以智治國，國之賊；</span><span style="font-size: 9.0pt; font-family: 新細明體; color: maroon">使多智者治國，則必行蠹政，則民亂矣，故是國之賊也。</span><span style="font-family: 新細明體; color: maroon">不以智治國，國之福。</span><span style="font-size: 9.0pt; font-family: 新細明體; color: maroon">若以淳樸為政，則必行無為，則民安，故是國之福也。</span><span style="font-family: 新細明體; color: maroon">知此兩者亦楷式。</span><span style="font-size: 9.0pt; font-family: 新細明體; color: maroon">楷，模也，式，法也。為賊為福，是兩者。兩者亦甚易知，知之則當違害而就利。</span><span style="font-family: 新細明體; color: maroon">常知楷式，是謂玄德。</span><span style="font-size: 9.0pt; font-family: 新細明體; color: maroon">常知福可任之，賊可去之，致蒼生於太平，是君有不測之德。</span><span style="font-family: 新細明體; color: maroon">玄德深矣遠矣，與物反矣，</span><span style="font-size: 9.0pt; font-family: 新細明體; color: maroon">陰德深不可知，遠不可窺，夫然乃能與萬物復歸於自然之性。</span><span style="font-family: 新細明體; color: maroon">然後乃至大順。</span><span style="font-size: 9.0pt; font-family: 新細明體; color: maroon">皆復天真，則無所不順也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">江海所以能為百谷王者，以其善下之，故能為百谷王。</span><span style="font-size: 9.0pt; font-family: 新細明體; color: maroon">王者，往也，江海善居眾流之下，是以百谷無不臻&#20945;。</span><span style="font-family: 新細明體; color: maroon">是以聖人</span><span style="font-size: 9.0pt; font-family: 新細明體; color: maroon">是能法江海者。</span><span style="font-family: 新細明體; color: maroon">欲上人，必以言下之；</span><span style="font-size: 9.0pt; font-family: 新細明體; color: maroon">將欲居於人上，故先以其言下於人。</span><span style="font-family: 新細明體; color: maroon">欲先人，必以其身後之。</span><span style="font-size: 9.0pt; font-family: 新細明體; color: maroon">將欲居於人先，故須退身在於人後也。</span><span style="font-family: 新細明體; color: maroon">是以處上而人不重，</span><span style="font-size: 9.0pt; font-family: 新細明體; color: maroon">民皆欣戴，猶以為輕。</span><span style="font-family: 新細明體; color: maroon">處前而人不害，</span><span style="font-size: 9.0pt; font-family: 新細明體; color: maroon">人皆悅隨焉無加傷。</span><span style="font-family: 新細明體; color: maroon">是以樂推而不厭。</span><span style="font-size: 9.0pt; font-family: 新細明體; color: maroon">謙之力也。</span><span style="font-family: 新細明體; color: maroon">以其不爭，故天下莫能與之爭。</span><span style="font-size: 9.0pt; font-family: 新細明體; color: maroon">我以謙德化下，下皆化之而為退讓也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">天下皆謂我道大，似不肖。</span><span style="font-size: 9.0pt; font-family: 新細明體; color: maroon">天下之人皆言我道大似不賢者。</span><span style="font-family: 新細明體; color: maroon">夫唯大，故似不肖。</span><span style="font-size: 9.0pt; font-family: 新細明體; color: maroon">我則語之，夫大人，故其愚不可及也。</span><span style="font-family: 新細明體; color: maroon">若肖久矣，其細也夫。</span><span style="font-size: 9.0pt; font-family: 新細明體; color: maroon">若賢使人得之者，此乃為天下至細之人久矣。</span><span style="font-family: 新細明體; color: maroon">吾有三寶，</span><span style="font-size: 9.0pt; font-family: 新細明體; color: maroon">我雖不肖，然有三行，可謂修身理國之至寶也。</span><span style="font-family: 新細明體; color: maroon">寶而持之。</span><span style="font-size: 9.0pt; font-family: 新細明體; color: maroon">人若以為寶，持之不捨，則何往而不利。</span><span style="font-family: 新細明體; color: maroon">一曰慈，</span><span style="font-size: 9.0pt; font-family: 新細明體; color: maroon">慈，仁也。</span><span style="font-family: 新細明體; color: maroon">二曰儉，</span><span style="font-size: 9.0pt; font-family: 新細明體; color: maroon">儉，約也。</span><span style="font-family: 新細明體; color: maroon">三曰不敢為天下先。</span><span style="font-size: 9.0pt; font-family: 新細明體; color: maroon">處群動之後也。</span><span style="font-family: 新細明體; color: maroon">夫慈，故能勇；</span><span style="font-size: 9.0pt; font-family: 新細明體; color: maroon">勇於濟物。</span><span style="font-family: 新細明體; color: maroon">儉，故能廣；</span><span style="font-size: 9.0pt; font-family: 新細明體; color: maroon">節用，故有此贍。</span><span style="font-family: 新細明體; color: maroon">不敢為天下先，故能成其長。</span><span style="font-size: 9.0pt; font-family: 新細明體; color: maroon">自下行成，昇高業就，故得為天下君長，堯為九州長是也。</span><span style="font-family: 新細明體; color: maroon">今捨其慈且勇，</span><span style="font-size: 9.0pt; font-family: 新細明體; color: maroon">不仁而勇，勇必損物。</span><span style="font-family: 新細明體; color: maroon">捨其儉且廣，</span><span style="font-size: 9.0pt; font-family: 新細明體; color: maroon">不約反，奢必見之。</span><span style="font-family: 新細明體; color: maroon">捨其後且先，</span><span style="font-size: 9.0pt; font-family: 新細明體; color: maroon">先己而後人，人必銜怨。</span><span style="font-family: 新細明體; color: maroon">死矣。</span><span style="font-size: 9.0pt; font-family: 新細明體; color: maroon">此三行或闕其一則死矣，&#20917;皆不行乎？</span><span style="font-family: 新細明體; color: maroon">夫慈，以戰則勝，以守則固。</span><span style="font-size: 9.0pt; font-family: 新細明體; color: maroon">將能用慈撫養士卒，士卒心無貳，故戰則勝，守則固。</span><span style="font-family: 新細明體; color: maroon">天將救之，以慈衛之。</span><span style="font-size: 9.0pt; font-family: 新細明體; color: maroon">慈德動天，天故救助，以其將能用慈衛於士卒也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">善為士者不武，</span><span style="font-size: 9.0pt; font-family: 新細明體; color: maroon">以道不以武也。</span><span style="font-family: 新細明體; color: maroon">喜戰者不怒，</span><span style="font-size: 9.0pt; font-family: 新細明體; color: maroon">以謀不以怒也。</span><span style="font-family: 新細明體; color: maroon">善勝敵者不&#20105;，</span><span style="font-size: 9.0pt; font-family: 新細明體; color: maroon">以德不以&#20105;也。</span><span style="font-family: 新細明體; color: maroon">善用人者為之下。</span><span style="font-size: 9.0pt; font-family: 新細明體; color: maroon">以謙不以力也。</span><span style="font-family: 新細明體; color: maroon">是謂不&#20105;之德，是謂用人之力，是謂配天，古之極。</span><span style="font-size: 9.0pt; font-family: 新細明體; color: maroon">上四善，人能行之則未有不應也。其如此，故得上合天道，是古之極致者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">用兵有言：</span><span style="font-size: 9.0pt; font-family: 新細明體; color: maroon">因時君所好而進其道，用兵之言在下文。</span><span style="font-family: 新細明體; color: maroon">吾不敢為主</span><span style="font-size: 9.0pt; font-family: 新細明體; color: maroon">主先物而動。</span><span style="font-family: 新細明體; color: maroon">而為客，</span><span style="font-size: 9.0pt; font-family: 新細明體; color: maroon">客和而不唱。</span><span style="font-family: 新細明體; color: maroon">不敢進寸</span><span style="font-size: 9.0pt; font-family: 新細明體; color: maroon">不擅侵人。</span><span style="font-family: 新細明體; color: maroon">而退尺。</span><span style="font-size: 9.0pt; font-family: 新細明體; color: maroon">自守以候變也。</span><span style="font-family: 新細明體; color: maroon">是謂行無行，</span><span style="font-size: 9.0pt; font-family: 新細明體; color: maroon">敵寇我封，遂行以止之，非懷殺伐之志。</span><span style="font-family: 新細明體; color: maroon">攘無臂，</span><span style="font-size: 9.0pt; font-family: 新細明體; color: maroon">無怒不攘，故似無臂。</span><span style="font-family: 新細明體; color: maroon">仍無敵，</span><span style="font-size: 9.0pt; font-family: 新細明體; color: maroon">不&#20105;勝，故不引鬥也。</span><span style="font-family: 新細明體; color: maroon">執無兵。</span><span style="font-size: 9.0pt; font-family: 新細明體; color: maroon">以德不以力也。</span><span style="font-family: 新細明體; color: maroon">禍莫大於輕敵，</span><span style="font-size: 9.0pt; font-family: 新細明體; color: maroon">夫為客之道，莫先於是舉。</span><span style="font-family: 新細明體; color: maroon">輕敵則幾喪吾寶。</span><span style="font-size: 9.0pt; font-family: 新細明體; color: maroon">寶，身也。若輕敵深入，靡不輿尸。</span><span style="font-family: 新細明體; color: maroon">故抗兵相加，則哀者勝之。</span><span style="font-size: 9.0pt; font-family: 新細明體; color: maroon">兩國舉兵，主客勢敵，至於交鋒剋捷，則素慈衰於士卒者勝也。此是因用兵進以慈之道也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">吾言甚易知，甚易行。</span><span style="font-size: 9.0pt; font-family: 新細明體; color: maroon">云我言無為，則易知。將欲行之，又何難矣。</span><span style="font-family: 新細明體; color: maroon">天下莫能知，莫能行。</span><span style="font-size: 9.0pt; font-family: 新細明體; color: maroon">天下擾擾，皆徇有為。有為與無為背</span><span style="font-family: 新細明體; color: maroon">，</span><span style="font-size: 9.0pt; font-family: 新細明體; color: maroon">故皆不能行。</span><span style="font-family: 新細明體; color: maroon">言有宗，事有君。</span><span style="font-size: 9.0pt; font-family: 新細明體; color: maroon">以道為宗，以德為君。</span><span style="font-family: 新細明體; color: maroon">夫唯無知，是以不我知。</span><span style="font-size: 9.0pt; font-family: 新細明體; color: maroon">無知者，是識不及理。人之不能知我至言，行我無為，則道德何由至哉？</span><span style="font-family: 新細明體; color: maroon">知我者希，</span><span style="font-size: 9.0pt; font-family: 新細明體; color: maroon">舉世少有能知我有道德者。</span><span style="font-family: 新細明體; color: maroon">則我者貴。</span><span style="font-size: 9.0pt; font-family: 新細明體; color: maroon">知而法之，貴無以比。</span><span style="font-family: 新細明體; color: maroon">是以聖人被褐懷玉。</span><span style="font-size: 9.0pt; font-family: 新細明體; color: maroon">內有至寶，外無光儀，是以天下莫能知也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">知不知，上；</span><span style="font-size: 9.0pt; font-family: 新細明體; color: maroon">智周萬物，無所不知，而云我何知，此真知也，得非上乎？</span><span style="font-family: 新細明體; color: maroon">不知知，病。</span><span style="font-size: 9.0pt; font-family: 新細明體; color: maroon">墻面而立，一無所知，而云無所不知，斯妄人也，豈非病矣。</span><span style="font-family: 新細明體; color: maroon">夫唯病病，是以不病。</span><span style="font-size: 9.0pt; font-family: 新細明體; color: maroon">真知者，乃能以妄知為病而病之，則真知不病而妄知病矣。</span><span style="font-family: 新細明體; color: maroon">聖人不病，以其病病，</span><span style="font-size: 9.0pt; font-family: 新細明體; color: maroon">向若自病，則不能病人也。</span><span style="font-family: 新細明體; color: maroon">是以不病。</span><span style="font-size: 9.0pt; font-family: 新細明體; color: maroon">驗此則不病明矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">人不畏威，則大威至。</span><span style="font-size: 9.0pt; font-family: 新細明體; color: maroon">威之大者，死也。人皆以小惡為無傷，遂積之盈貫。貫盈而死，是非大威至乎？</span><span style="font-family: 新細明體; color: maroon">無狹其所居，</span><span style="font-size: 9.0pt; font-family: 新細明體; color: maroon">居神者，心也，多欲則神居狹矣。</span><span style="font-family: 新細明體; color: maroon">無厭其所生。</span><span style="font-size: 9.0pt; font-family: 新細明體; color: maroon">生人者，神也，神留則不死。</span><span style="font-family: 新細明體; color: maroon">夫唯不厭，是以不厭。</span><span style="font-size: 9.0pt; font-family: 新細明體; color: maroon">若能清虛，則人神相愛也。</span><span style="font-family: 新細明體; color: maroon">是以聖人自知</span><span style="font-size: 9.0pt; font-family: 新細明體; color: maroon">自知虛心則神留。</span><span style="font-family: 新細明體; color: maroon">不自見，</span><span style="font-size: 9.0pt; font-family: 新細明體; color: maroon">若自見，則是不畏威。</span><span style="font-family: 新細明體; color: maroon">自厭</span><span style="font-size: 9.0pt; font-family: 新細明體; color: maroon">不厭生也。</span><span style="font-family: 新細明體; color: maroon">不自貴，</span><span style="font-size: 9.0pt; font-family: 新細明體; color: maroon">若自貴，則是狹其居。</span><span style="font-family: 新細明體; color: maroon">故去彼取此。</span><span style="font-size: 9.0pt; font-family: 新細明體; color: maroon">去自見與自貴，取自知與自愛。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">勇於敢則殺，</span><span style="font-size: 9.0pt; font-family: 新細明體; color: maroon">若勇敢於欲，則天必殺之。</span><span style="font-family: 新細明體; color: maroon">勇於不敢則活。</span><span style="font-size: 9.0pt; font-family: 新細明體; color: maroon">若於欲勇於不敢，則天下必活之。</span><span style="font-family: 新細明體; color: maroon">常知此兩者，</span><span style="font-size: 9.0pt; font-family: 新細明體; color: maroon">謂敢與不敢也。</span><span style="font-family: 新細明體; color: maroon">或利或害。</span><span style="font-size: 9.0pt; font-family: 新細明體; color: maroon">不敢則為利，敢則為害也。</span><span style="font-family: 新細明體; color: maroon">天之所惡，孰知其故？</span><span style="font-size: 9.0pt; font-family: 新細明體; color: maroon">天惡勇敢。</span><span style="font-family: 新細明體; color: maroon">是以聖人猶難之。</span><span style="font-size: 9.0pt; font-family: 新細明體; color: maroon">斯緣知天之所惡。</span><span style="font-family: 新細明體; color: maroon">天之道，</span><span style="font-size: 9.0pt; font-family: 新細明體; color: maroon">說天道以誡於人也。</span><span style="font-family: 新細明體; color: maroon">不爭而善勝，</span><span style="font-size: 9.0pt; font-family: 新細明體; color: maroon">天雖順物，物孰敢不聽命也。</span><span style="font-family: 新細明體; color: maroon">不言而善應，</span><span style="font-size: 9.0pt; font-family: 新細明體; color: maroon">雖無言教，四時百物無不應之。</span><span style="font-family: 新細明體; color: maroon">不召而自來</span><span style="font-size: 9.0pt; font-family: 新細明體; color: maroon">，雖不呼召，三光列耀莫不隨之。</span><span style="font-family: 新細明體; color: maroon">繟然而善謀。</span><span style="font-size: 9.0pt; font-family: 新細明體; color: maroon">繟然至寬，至於殺敢，活不敢，未嘗匱乏，畫夜行度，未始差忒。若然者，如其中有善運籌之主也。</span><span style="font-family: 新細明體; color: maroon">天網恢恢，疏而不失。</span><span style="font-size: 9.0pt; font-family: 新細明體; color: maroon">雖網目至疏大，而為惡者不能脫免。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">民常不畏死，</span><span style="font-size: 9.0pt; font-family: 新細明體; color: maroon">已困於刑法也。</span><span style="font-family: 新細明體; color: maroon">奈何以死懼之？</span><span style="font-size: 9.0pt; font-family: 新細明體; color: maroon">更以死刑威之，豈有畏者。</span><span style="font-family: 新細明體; color: maroon">若使民常畏死，</span><span style="font-size: 9.0pt; font-family: 新細明體; color: maroon">時政寬，則民不輕生。</span><span style="font-family: 新細明體; color: maroon">而為奇者，吾得執而殺之，孰敢？</span><span style="font-size: 9.0pt; font-family: 新細明體; color: maroon">於畏死之中有民為詐抵法，以吾君人之勢，必得執而殺之。所不敢者，不敢代天也。</span><span style="font-family: 新細明體; color: maroon">常有司殺者殺。</span><span style="font-size: 9.0pt; font-family: 新細明體; color: maroon">所以無漏鋼者。</span><span style="font-family: 新細明體; color: maroon">夫代司殺，是謂代大匠斲。</span><span style="font-size: 9.0pt; font-family: 新細明體; color: maroon">以君代天，如拙夫之代良匠也。</span><span style="font-family: 新細明體; color: maroon">夫代大匠斲，希有不傷其手矣。</span><span style="font-size: 9.0pt; font-family: 新細明體; color: maroon">以不能代能，則不堆殘朴，亦必傷手。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">民之饑，以其上食稅之多，是以饑。</span><span style="font-size: 9.0pt; font-family: 新細明體; color: maroon">上厚斂則下不足，是以饑。</span><span style="font-family: 新細明體; color: maroon">民之難治，以其上之有為，是以難治。</span><span style="font-size: 9.0pt; font-family: 新細明體; color: maroon">上多事，則下皆設奇以應之，是以難理。</span><span style="font-family: 新細明體; color: maroon">人之輕死，以其求生之厚，是以輕死。</span><span style="font-size: 9.0pt; font-family: 新細明體; color: maroon">此言人屬在君也，上貪營養太豐，誅求過分，國民十室九空，民咸怨上，上遂覆亡，是非輕死也。</span><span style="font-family: 新細明體; color: maroon">夫唯無以生為者，是賢於貴生。</span><span style="font-size: 9.0pt; font-family: 新細明體; color: maroon">厚生則生亡，外生則生存，以此較之，則不貴生者賢於貴生者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">人之生也柔弱，</span><span style="font-size: 9.0pt; font-family: 新細明體; color: maroon">道在也。</span><span style="font-family: 新細明體; color: maroon">其死也堅強。</span><span style="font-size: 9.0pt; font-family: 新細明體; color: maroon">道去也。</span><span style="font-family: 新細明體; color: maroon">萬物草木之生也柔脆，</span><span style="font-size: 9.0pt; font-family: 新細明體; color: maroon">氣在也。</span><span style="font-family: 新細明體; color: maroon">其死也枯槁。</span><span style="font-size: 9.0pt; font-family: 新細明體; color: maroon">氣散也。</span><span style="font-family: 新細明體; color: maroon">故堅強者死之徒，柔弱者生之徒。</span><span style="font-size: 9.0pt; font-family: 新細明體; color: maroon">目擊可知。</span><span style="font-family: 新細明體; color: maroon">是以兵強則不勝，</span><span style="font-size: 9.0pt; font-family: 新細明體; color: maroon">兵者，不祥之器，違天天之好生，故抑之使強者不勝也。</span><span style="font-family: 新細明體; color: maroon">木強則共。</span><span style="font-size: 10.0pt; font-family: 新細明體; color: maroon">木本強大而條柯柔弱，故柔條共生於強本也。</span><span style="font-family: 新細明體; color: maroon">強大處下，柔弱處上。</span><span style="font-size: 9.0pt; font-family: 新細明體; color: maroon">以生死並之，柔生而強死，以上比之，又弱居上，而強處下，彼區區自為下而取死，倒置何深。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">天之道，其猶張弓乎？</span><span style="font-size: 9.0pt; font-family: 新細明體; color: maroon">以人所解喻天道難知，則雖遠可見。</span><span style="font-family: 新細明體; color: maroon">高者抑之，下者舉之，有餘者損之，不足者與之。</span><span style="font-size: 9.0pt; font-family: 新細明體; color: maroon">抑高舉下，損長與短，張弓如此，始可命中。</span><span style="font-family: 新細明體; color: maroon">天之道，損有餘補不足。</span><span style="font-size: 9.0pt; font-family: 新細明體; color: maroon">日中則昃損也，月晦則朔補也。朔，蘇也。</span><span style="font-family: 新細明體; color: maroon">人之道則不然，</span><span style="font-size: 9.0pt; font-family: 新細明體; color: maroon">人道與天道背，此人之道言暗君俗人也。</span><span style="font-family: 新細明體; color: maroon">損不足以奉有餘。</span><span style="font-size: 9.0pt; font-family: 新細明體; color: maroon">則割無以資有。</span><span style="font-family: 新細明體; color: maroon">孰能以有餘以奉天下？唯有道者。</span><span style="font-size: 9.0pt; font-family: 新細明體; color: maroon">誰能同天，唯有道之人為君，則遏強撫弱，為人則以財賑乏，此言賢君哲士也。</span><span style="font-family: 新細明體; color: maroon">是以聖人為而不恃，功成不處，其不欲見賢。</span><span style="font-size: 9.0pt; font-family: 新細明體; color: maroon">不伐其美，不處其德者，蓋不欲令物見己之賢也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">天下柔弱莫過於水，</span><span style="font-size: 9.0pt; font-family: 新細明體; color: maroon">觀其隨器順人，孰能先之？</span><span style="font-family: 新細明體; color: maroon">而攻堅強者莫之能勝，其無以易之。</span><span style="font-size: 9.0pt; font-family: 新細明體; color: maroon">攻堅之勝，水有不易之道。</span><span style="font-family: 新細明體; color: maroon">柔勝剛，弱勝強，天下莫不知，莫能行。</span><span style="font-size: 9.0pt; font-family: 新細明體; color: maroon">水能攻堅則知柔勝剛，謙為人伏則知弱勝強，此天下無不知見，至於行之，則盡莫能者。</span><span style="font-family: 新細明體; color: maroon">故聖人言：受國之垢，是謂社稷主；</span><span style="font-size: 9.0pt; font-family: 新細明體; color: maroon">人所惡者垢穢，聖人能受之，故為社稷主也。</span><span style="font-family: 新細明體; color: maroon">受國不祥，是謂天下王。</span><span style="font-size: 9.0pt; font-family: 新細明體; color: maroon">人所忌者不祥，聖人能稱之，故為天下王也。</span><span style="font-family: 新細明體; color: maroon">正言若反。</span><span style="font-size: 9.0pt; font-family: 新細明體; color: maroon">能行柔弱者，則為主為王，此實正言也，而俗尚剛強，故以為反。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">和大怨，</span><span style="font-size: 9.0pt; font-family: 新細明體; color: maroon">怨者，心氣不平也，和使其無事也。</span><span style="font-family: 新細明體; color: maroon">必有餘怨，</span><span style="font-size: 9.0pt; font-family: 新細明體; color: maroon">若以事和之，則翻濟其怨。</span><span style="font-family: 新細明體; color: maroon">安可以為善？</span><span style="font-size: 9.0pt; font-family: 新細明體; color: maroon">若翻濟其怨，則自然為惡也。</span><span style="font-family: 新細明體; color: maroon">是以聖人執左契，不責於人。</span><span style="font-size: 9.0pt; font-family: 新細明體; color: maroon">凡左非用事之所也。契者，符會之目也。、聖人執心無事，但思與萬民心氣符同，適自無怨，何必責於人也？</span><span style="font-family: 新細明體; color: maroon">故有德司契，</span><span style="font-size: 9.0pt; font-family: 新細明體; color: maroon">若善和冤者，但司與人民會同而已。</span><span style="font-family: 新細明體; color: maroon">無德司徹。</span><span style="font-size: 9.0pt; font-family: 新細明體; color: maroon">若閑和怨者，則專司事以明示於民，怨是用生，豈云和矣。徹，明也。</span><span style="font-family: 新細明體; color: maroon">天道無親，常與善人。</span><span style="font-size: 10.0pt; font-family: 新細明體; color: maroon">有德之主，善人也，天道常以福祚與之。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">小國寡民，</span><span style="font-size: 9.0pt; font-family: 新細明體; color: maroon">理大如小，意在簡省貴，欲安民也。</span><span style="font-family: 新細明體; color: maroon">使有什伯之器而不用，</span><span style="font-size: 9.0pt; font-family: 新細明體; color: maroon">什，物也。伯，成數也。器，民之所用生資也。由君無為，使民有此資業，雖數至於百，亦不稅而用之。</span><span style="font-family: 新細明體; color: maroon">使民重死</span><span style="font-size: 9.0pt; font-family: 新細明體; color: maroon">樂業故不輕生也。</span><span style="font-family: 新細明體; color: maroon">而不遠徙。</span><span style="font-size: 9.0pt; font-family: 新細明體; color: maroon">為無苛政。</span><span style="font-family: 新細明體; color: maroon">雖有舟輿，無所乘之；</span><span style="font-size: 9.0pt; font-family: 新細明體; color: maroon">舟可以濟於水，輿可以行於陸，民既各足，故無所乘之。</span><span style="font-family: 新細明體; color: maroon">雖有甲兵，無所陳之；</span><span style="font-size: 9.0pt; font-family: 新細明體; color: maroon">甲兵皆君之利器也，無為故無所陳之。</span><span style="font-family: 新細明體; color: maroon">使民復結繩而用之。</span><span style="font-size: 9.0pt; font-family: 新細明體; color: maroon">將反古也。</span><span style="font-family: 新細明體; color: maroon">甘其食，</span><span style="font-size: 9.0pt; font-family: 新細明體; color: maroon">知足，故所食皆甘。</span><span style="font-family: 新細明體; color: maroon">美其服，</span><span style="font-size: 9.0pt; font-family: 新細明體; color: maroon">止於分，故無服不美。</span><span style="font-family: 新細明體; color: maroon">安其居，</span><span style="font-size: 9.0pt; font-family: 新細明體; color: maroon">欲絕，故陋巷斯安也。</span><span style="font-family: 新細明體; color: maroon">樂其俗。</span><span style="font-size: 9.0pt; font-family: 新細明體; color: maroon">無事，故其俗自樂也。</span><span style="font-family: 新細明體; color: maroon">鄰國相望，雞犬之聲相聞，</span><span style="font-size: 9.0pt; font-family: 新細明體; color: maroon">相去近也。</span><span style="font-family: 新細明體; color: maroon">民至老死，不相往來。</span><span style="font-size: 9.0pt; font-family: 新細明體; color: maroon">無所求也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">信言不美，</span><span style="font-size: 9.0pt; font-family: 新細明體; color: maroon">信言者，說道也，淡乎其無味，故不美。</span><span style="font-family: 新細明體; color: maroon">美言不信。</span><span style="font-size: 9.0pt; font-family: 新細明體; color: maroon">美言者，誘人也，甘言故無信。</span><span style="font-family: 新細明體; color: maroon">善者不辯，</span><span style="font-size: 9.0pt; font-family: 新細明體; color: maroon">善者貴行，不事談說。</span><span style="font-family: 新細明體; color: maroon">辯者不善。</span><span style="font-size: 9.0pt; font-family: 新細明體; color: maroon">滯言不行，故非善也。</span><span style="font-family: 新細明體; color: maroon">知者不博，</span><span style="font-size: 9.0pt; font-family: 新細明體; color: maroon">知者貴無事也。</span><span style="font-family: 新細明體; color: maroon">博者不知。</span><span style="font-size: 9.0pt; font-family: 新細明體; color: maroon">猶貴學固未知。</span><span style="font-family: 新細明體; color: maroon">聖人不積，</span><span style="font-size: 9.0pt; font-family: 新細明體; color: maroon">積而能散。</span><span style="font-family: 新細明體; color: maroon">既以與人己愈有，</span><span style="font-size: 9.0pt; font-family: 新細明體; color: maroon">演德以教人，人受其益，而聖德益明，如鏡照人，人見其好惡，惡者修飾，好者加勸，而鏡明不&#20943;。</span><span style="font-family: 新細明體; color: maroon">既以與人己愈多。</span><span style="font-size: 9.0pt; font-family: 新細明體; color: maroon">散財以卹貧，貧獲其濟而聖財不匱，如井任民汲，引汲者蒙其利，而井不竭也。</span><span style="font-family: 新細明體; color: maroon">天之道，利而不害；</span><span style="font-size: 9.0pt; font-family: 新細明體; color: maroon">天道，陽也，故好生而惡殺。好生故云利，惡殺故云不害。</span><span style="font-family: 新細明體; color: maroon">聖人之道，為而不爭。</span><span style="font-size: 9.0pt; font-family: 新細明體; color: maroon">聖人所為，常順於物，物無不敬從也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經新註卷之四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
