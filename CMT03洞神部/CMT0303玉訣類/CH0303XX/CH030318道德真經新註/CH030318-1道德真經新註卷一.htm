<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">道德真經新註</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		經名：道德真經新註。唐李約注。四卷。底本出處：《正統道藏》洞神部玉訣類。原經無章名。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經新註卷之一</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon">李約註</span></p>
		<p style="line-height: 150%; margin-top: 0; margin-bottom: 0" align="center">
		<b><span style="font-size: 14.0pt; font-family: 新細明體; color: maroon">道經上</span></b></p>
		<p style="line-height: 150%; margin-left: 24.0pt; margin-top: 0; margin-bottom: 0">
		<span style="font-family: 新細明體; color: maroon">
		自然之性靜，故天地萬物生。生久而凌替，修之令反自然，故曰道。凡三十七章。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">道可道，</span><span style="font-size: 9.0pt; font-family: 新細明體; color: maroon">可道者，非至道也。</span><span style="font-family: 新細明體; color: maroon">非常道。</span><span style="font-size: 9.0pt; font-family: 新細明體; color: maroon">謂惟恍惟惚也。</span><span style="font-family: 新細明體; color: maroon">名可名</span><span style="font-size: 9.0pt; font-family: 新細明體; color: maroon">，可名者，物之質也。</span><span style="font-family: 新細明體; color: maroon">非常名。</span><span style="font-size: 9.0pt; font-family: 新細明體; color: maroon">謂曰大曰逝也。</span><span style="font-family: 新細明體; color: maroon">無名，天地之始；</span><span style="font-size: 9.0pt; font-family: 新細明體; color: maroon">此上明道之精妙，趨於言說，離於名稱。道生天地之初未有人，未有人，即誰強名道。</span><span style="font-family: 新細明體; color: maroon">有名，萬物之母。</span><span style="font-size: 9.0pt; font-family: 新細明體; color: maroon">三才既具，品物流形，含育之義明，母子之名立，聖人自此而垂教。</span><span style="font-family: 新細明體; color: maroon">常無欲，以觀其妙；常有欲，以觀其儌。</span><span style="font-size: 9.0pt; font-family: 新細明體; color: maroon">儌，邊也。人之大端不出於有欲與無欲也。故有欲者不遊乎道中，而忘懷者獨見夫精妙。</span><span style="font-family: 新細明體; color: maroon">此兩者，同出而異名，</span><span style="font-size: 9.0pt; font-family: 新細明體; color: maroon">在道則一，為物則二。</span><span style="font-family: 新細明體; color: maroon">同謂之玄。</span><span style="font-size: 9.0pt; font-family: 新細明體; color: maroon">玄，黑也。夫五色置於晦冥之中，則無辨矣。能使異名為造一，可謂乎玄中玄。</span><span style="font-family: 新細明體; color: maroon">玄之又玄，</span><span style="font-size: 9.0pt; font-family: 新細明體; color: maroon">愈玄愈不可測。</span><span style="font-family: 新細明體; color: maroon">眾妙之門。</span><span style="font-size: 9.0pt; font-family: 新細明體; color: maroon">夫如是，方可達於萬化出入之所由。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">天下</span><span style="font-size: 9.0pt; font-family: 新細明體; color: maroon">有天下之主也。</span><span style="font-family: 新細明體; color: maroon">皆知美之為美，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">斯惡已；</span><span style="font-size: 10.0pt; font-family: 新細明體; color: maroon">若所美與眾同，豈非惡已。</span><span style="font-family: 新細明體; color: maroon">皆知善之為善，斯不善已。</span><span style="font-size: 9.0pt; font-family: 新細明體; color: maroon">若所善與眾異，則誠不善也。</span><span style="font-family: 新細明體; color: maroon">故有無之相生，</span><span style="font-size: 9.0pt; font-family: 新細明體; color: maroon">對而生也。</span><span style="font-family: 新細明體; color: maroon">難易之相成，</span><span style="font-size: 9.0pt; font-family: 新細明體; color: maroon">迭相成也。</span><span style="font-family: 新細明體; color: maroon">長短之相形，</span><span style="font-size: 9.0pt; font-family: 新細明體; color: maroon">並可見也。</span><span style="font-family: 新細明體; color: maroon">高下之相傾，</span><span style="font-size: 9.0pt; font-family: 新細明體; color: maroon">起交&#20105;也。</span><span style="font-family: 新細明體; color: maroon">音聲之相和，</span><span style="font-size: 9.0pt; font-family: 新細明體; color: maroon">不獨為也。</span><span style="font-family: 新細明體; color: maroon">前後之相隨。</span><span style="font-size: 9.0pt; font-family: 新細明體; color: maroon">殊不定也。此皆效上之驗。</span><span style="font-family: 新細明體; color: maroon">是以聖人</span><span style="font-size: 9.0pt; font-family: 新細明體; color: maroon">必不與前言同。</span><span style="font-family: 新細明體; color: maroon">處無為之事，</span><span style="font-size: 9.0pt; font-family: 新細明體; color: maroon">置心於清靜中。</span><span style="font-family: 新細明體; color: maroon">行不言之教。</span><span style="font-size: 9.0pt; font-family: 新細明體; color: maroon">正身以率下也。</span><span style="font-family: 新細明體; color: maroon">萬物作而不辭，</span><span style="font-size: 9.0pt; font-family: 新細明體; color: maroon">不擾故不失業，謂自得故不謝。</span><span style="font-family: 新細明體; color: maroon">生而不有，</span><span style="font-size: 9.0pt; font-family: 新細明體; color: maroon">使生成者，我之力也，我何有是力乎？</span><span style="font-family: 新細明體; color: maroon">為而不恃，</span><span style="font-size: 9.0pt; font-family: 新細明體; color: maroon">得云為者，我之功也，我何恃此功矣。</span><span style="font-family: 新細明體; color: maroon">功成而不居。</span><span style="font-size: 9.0pt; font-family: 新細明體; color: maroon">其不欲見賢也。</span><span style="font-family: 新細明體; color: maroon">夫唯不居，是以不去。</span><span style="font-size: 9.0pt; font-family: 新細明體; color: maroon">無心而理，是謂不居，而功自成，是謂不去。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">不尚賢，使民不&#20105;；</span><span style="font-size: 9.0pt; font-family: 新細明體; color: maroon">夫能不尚己賢，孰與我爭？</span><span style="font-family: 新細明體; color: maroon">不貴難得之貨，使民不為盜；</span><span style="font-size: 9.0pt; font-family: 新細明體; color: maroon">若以不貪為寶，則下皆化之，又何人為盜也？</span><span style="font-family: 新細明體; color: maroon">不見可欲，使心不亂。</span><span style="font-size: 9.0pt; font-family: 新細明體; color: maroon">凡與我對者，無不忘之，則心必自靜。</span><span style="font-family: 新細明體; color: maroon">是以聖人</span><span style="font-size: 9.0pt; font-family: 新細明體; color: maroon">具下句也。</span><span style="font-family: 新細明體; color: maroon">虛其心，</span><span style="font-size: 9.0pt; font-family: 新細明體; color: maroon">外物不復入於內也。</span><span style="font-family: 新細明體; color: maroon">實其腹，</span><span style="font-size: 9.0pt; font-family: 新細明體; color: maroon">元和不復出於外也。</span><span style="font-family: 新細明體; color: maroon">弱其志，</span><span style="font-size: 9.0pt; font-family: 新細明體; color: maroon">專思柔也。</span><span style="font-family: 新細明體; color: maroon">強其骨。</span><span style="font-size: 9.0pt; font-family: 新細明體; color: maroon">能保精也。</span><span style="font-family: 新細明體; color: maroon">常使人無知無欲，</span><span style="font-size: 9.0pt; font-family: 新細明體; color: maroon">其理如此，故人化之，皆復於朴。使夫知者不敢為也。令見反朴者而思齊焉。</span><span style="font-family: 新細明體; color: maroon">為無為，則無不治。</span><span style="font-size: 9.0pt; font-family: 新細明體; color: maroon">為不失於無為，則不患於不理。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">道沖而用之，</span><span style="font-size: 9.0pt; font-family: 新細明體; color: maroon">虛己以應物也。</span><span style="font-family: 新細明體; color: maroon">或不盈。</span><span style="font-size: 9.0pt; font-family: 新細明體; color: maroon">故功德滿時也。</span><span style="font-family: 新細明體; color: maroon">淵兮似萬物之宗。</span><span style="font-size: 9.0pt; font-family: 新細明體; color: maroon">淵然深靜，不可測知，故似為庶類之宗師。</span><span style="font-family: 新細明體; color: maroon">挫其銳，</span><span style="font-size: 9.0pt; font-family: 新細明體; color: maroon">能抑進取。</span><span style="font-family: 新細明體; color: maroon">解其紛，</span><span style="font-size: 9.0pt; font-family: 新細明體; color: maroon">善釋讎嫌。</span><span style="font-family: 新細明體; color: maroon">和其光，</span><span style="font-size: 9.0pt; font-family: 新細明體; color: maroon">&#21445;其明也。</span><span style="font-family: 新細明體; color: maroon">同其塵，</span><span style="font-size: 9.0pt; font-family: 新細明體; color: maroon">入其暗也。</span><span style="font-family: 新細明體; color: maroon">湛兮似或存。</span><span style="font-size: 9.0pt; font-family: 新細明體; color: maroon">用無不同，性無所雜。</span><span style="font-family: 新細明體; color: maroon">吾不知誰之子，</span><span style="font-size: 9.0pt; font-family: 新細明體; color: maroon">但識其能，莫知其父。</span><span style="font-family: 新細明體; color: maroon">象帝之先。</span><span style="font-size: 9.0pt; font-family: 新細明體; color: maroon">帝，生物之主也，群化皆處其後，唯道能居其先。象，似也。道性謙，故不言定，處其先而云似。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">天地不仁，</span><span style="font-size: 9.0pt; font-family: 新細明體; color: maroon">仁，恩也。</span><span style="font-family: 新細明體; color: maroon">夫恩生乎心，天地無心，焉得恩？以萬物為芻狗；</span><span style="font-size: 9.0pt; font-family: 新細明體; color: maroon">芻，草也。夫報起乎情，芻狗無情，焉得報？</span><span style="font-family: 新細明體; color: maroon">聖人不仁，</span><span style="font-size: 9.0pt; font-family: 新細明體; color: maroon">聖人法天地之無心，但虛懷而在土，則何仁之有乎？</span><span style="font-family: 新細明體; color: maroon">以百姓為芻狗。</span><span style="font-size: 9.0pt; font-family: 新細明體; color: maroon">百姓象芻狗之無情，遂忘帝力於其下耳。</span><span style="font-family: 新細明體; color: maroon">天地之間，其猶橐籥。</span><span style="font-size: 9.0pt; font-family: 新細明體; color: maroon">橐無底，曰橐鑪錘之，家用鼓風。籥，笛之類，伶倫之人吹之以為之樂。二者皆虛中無情，所以應求不倦。天地如之，所以不仁也。</span><span style="font-family: 新細明體; color: maroon">虛而不屈，</span><span style="font-size: 9.0pt; font-family: 新細明體; color: maroon">屈，窮也。虛故不窮也。</span><span style="font-family: 新細明體; color: maroon">動而愈出。</span><span style="font-size: 9.0pt; font-family: 新細明體; color: maroon">故愈動而愈應。</span><span style="font-family: 新細明體; color: maroon">多言數窮，不如守中。</span><span style="font-size: 9.0pt; font-family: 新細明體; color: maroon">有心而言，則有時而竭；虛中而應，則無日而窮。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">谷神不死，</span><span style="font-size: 9.0pt; font-family: 新細明體; color: maroon">谷中虛則能以響答聲，不知答聲者誰哉？既不知而不測，謂之神乎神答，長在不死，何也？人能虛心則物無不應，如神不離身而長存也。</span><span style="font-family: 新細明體; color: maroon">是謂玄牝。</span><span style="font-size: 9.0pt; font-family: 新細明體; color: maroon">玄者，幽暗也。牝，女子也。女子處幽閨之中，是謂玄牝。此玄牝性柔而靜，不以外傷內，所以能制不測之神於身也。又玄鼻牝口也，空虛吐納元氣，為陰陽之根。</span><span style="font-family: 新細明體; color: maroon">玄牝之門，是謂天地根。</span><span style="font-size: 9.0pt; font-family: 新細明體; color: maroon">行如玄牝，可謂得道之門。既得道矣，則道為天地之根。</span><span style="font-family: 新細明體; color: maroon">綿綿若存，</span><span style="font-size: 9.0pt; font-family: 新細明體; color: maroon">道體微妙，綿綿似不能自持，要今古常在。</span><span style="font-family: 新細明體; color: maroon">用之不勤。</span><span style="font-size: 9.0pt; font-family: 新細明體; color: maroon">雖微妙，若其應用也，未嘗辭倦。人能得之，則性全神王，致無期之壽。又言吐納之道也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">天長地久。</span><span style="font-size: 9.0pt; font-family: 新細明體; color: maroon">今市未始無之。</span><span style="font-family: 新細明體; color: maroon">天地所以能長且久者，以其不自生，故能長生。</span><span style="font-size: 9.0pt; font-family: 新細明體; color: maroon">所以長生，以其不營養其生而得之。</span><span style="font-family: 新細明體; color: maroon">是以聖人</span><span style="font-size: 9.0pt; font-family: 新細明體; color: maroon">是能法天地者。</span><span style="font-family: 新細明體; color: maroon">後其身而身先，</span><span style="font-size: 9.0pt; font-family: 新細明體; color: maroon">所以先於人者，由善退而致也。</span><span style="font-family: 新細明體; color: maroon">外其身而身存。</span><span style="font-size: 9.0pt; font-family: 新細明體; color: maroon">所以不殆者，為能自薄也。</span><span style="font-family: 新細明體; color: maroon">非以其無私，故能成其私。</span><span style="font-size: 9.0pt; font-family: 新細明體; color: maroon">夫能不私於己而私於人，人之私未必成而己之私已成矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">上善若水。</span><span style="font-size: 9.0pt; font-family: 新細明體; color: maroon">至善人如水性。</span><span style="font-family: 新細明體; color: maroon">水善利萬物，</span><span style="font-size: 9.0pt; font-family: 新細明體; color: maroon">物莫不蒙其潤。</span><span style="font-family: 新細明體; color: maroon">而不爭，</span><span style="font-size: 9.0pt; font-family: 新細明體; color: maroon">善委順也。</span><span style="font-family: 新細明體; color: maroon">處眾人之所惡，</span><span style="font-size: 9.0pt; font-family: 新細明體; color: maroon">夫下流者，天下之惡歸焉，人皆避之，水獨處之。</span><span style="font-family: 新細明體; color: maroon">故幾於道。</span><span style="font-size: 9.0pt; font-family: 新細明體; color: maroon">幾，近也。</span><span style="font-family: 新細明體; color: maroon">居善地，</span><span style="font-size: 9.0pt; font-family: 新細明體; color: maroon">靜居則善於地。</span><span style="font-family: 新細明體; color: maroon">心善淵，</span><span style="font-size: 9.0pt; font-family: 新細明體; color: maroon">澄心則善於淵。</span><span style="font-family: 新細明體; color: maroon">與善仁，</span><span style="font-size: 9.0pt; font-family: 新細明體; color: maroon">施與則善於仁。</span><span style="font-family: 新細明體; color: maroon">言善信，</span><span style="font-size: 9.0pt; font-family: 新細明體; color: maroon">赴言則善於信。</span><span style="font-family: 新細明體; color: maroon">政善治，</span><span style="font-size: 9.0pt; font-family: 新細明體; color: maroon">為政則善於理。</span><span style="font-family: 新細明體; color: maroon">事善能，</span><span style="font-size: 9.0pt; font-family: 新細明體; color: maroon">行事則善於能。</span><span style="font-family: 新細明體; color: maroon">動善時。</span><span style="font-size: 9.0pt; font-family: 新細明體; color: maroon">運動則善於時。</span><span style="font-family: 新細明體; color: maroon">夫惟不爭，故無尤。</span><span style="font-size: 9.0pt; font-family: 新細明體; color: maroon">尤，過也，水性若此，善人如之，是以處無過之地也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">持而盈之，不如其已；</span><span style="font-size: 9.0pt; font-family: 新細明體; color: maroon">持滿者鮮能不傾，未若止而居中。已，止也。</span><span style="font-family: 新細明體; color: maroon">揣而銳之，不可長保。</span><span style="font-size: 9.0pt; font-family: 新細明體; color: maroon">磨而至銳，保其不折，未之前聞。揣，磨也。銳，薄也。</span><span style="font-family: 新細明體; color: maroon">金玉滿堂，莫之能守；</span><span style="font-size: 9.0pt; font-family: 新細明體; color: maroon">賈害者寶，積必殺身，孰云能守？</span><span style="font-family: 新細明體; color: maroon">富貴而驕，自遺其咎。</span><span style="font-size: 9.0pt; font-family: 新細明體; color: maroon">位高而倨患自掇也，豈得尤人。</span><span style="font-family: 新細明體; color: maroon">功成，事遂，身退，天之道。</span><span style="font-size: 9.0pt; font-family: 新細明體; color: maroon">夫為功而功成，圖事而事遂，則當退身不處亢極，是合天道虧盈也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">載營魄，抱一能無離乎？</span><span style="font-size: 9.0pt; font-family: 新細明體; color: maroon">人之生也，必載魂，魂是陽神，陽神欲人生。魄是陰鬼，陰鬼欲</span><span lang="EN-US" style="font-size: 9.0pt; font-family: New MingLiu; color: maroon"><br>
		</span><span style="font-size: 9.0pt; font-family: 新細明體; color: maroon">
		人死。故老子教人營衛之法，不使妄出搆禍也。營衛之法，無過抱一。一，專一也，抱專一之心，魄故無由離身，合於前境也。</span><span style="font-family: 新細明體; color: maroon">專氣致柔，能如嬰兄乎？</span><span style="font-size: 9.0pt; font-family: 新細明體; color: maroon">能專養和氣，至四體之柔弱似嬰兒乎？</span><span style="font-family: 新細明體; color: maroon">滌除玄覽，能無疵乎？</span><span style="font-size: 9.0pt; font-family: 新細明體; color: maroon">玄覽，心也。心靈通，雖幽遠，亦能覽而知之。人皆多欲，役之無度，遂生瑕穢，不能照燭，故令以道洗滌，除其塵累也。</span><span style="font-family: 新細明體; color: maroon">愛民治國，能無為乎？</span><span style="font-size: 9.0pt; font-family: 新細明體; color: maroon">夫身修者，未聞其國不理也。民者，國之本也。無為者，理之要也。若得理之要。以臨其國，是謂愛民而理國也。</span><span style="font-family: 新細明體; color: maroon">天門開闔，能為雌乎？</span><span style="font-size: 9.0pt; font-family: 新細明體; color: maroon">天輔有德，而愛民之君守雌用靜，動不離道，故天門長開，授其福祚，不者闔矣。</span><span style="font-family: 新細明體; color: maroon">明白四達，能無知乎？</span><span style="font-size: 9.0pt; font-family: 新細明體; color: maroon">有至德如日，無所不燭，能令群下不知之乎？</span><span style="font-family: 新細明體; color: maroon">生而不有，</span><span style="font-size: 9.0pt; font-family: 新細明體; color: maroon">有則下知也。</span><span style="font-family: 新細明體; color: maroon">為而不恃，</span><span style="font-size: 9.0pt; font-family: 新細明體; color: maroon">恃則非聖人也。</span><span style="font-family: 新細明體; color: maroon">長而不宰，</span><span style="font-size: 9.0pt; font-family: 新細明體; color: maroon">物不知謝生之所也。</span><span style="font-family: 新細明體; color: maroon">是謂玄德。</span><span style="font-size: 9.0pt; font-family: 新細明體; color: maroon">冥運之至。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">三十輻共一轂，當其無，有車之用；</span><span style="font-size: 9.0pt; font-family: 新細明體; color: maroon">厥初為車，則以椎為輪，不三十輻則不可以轉行也。車之利用，當廂中之無也。因其用無，以成運動。</span><span style="font-family: 新細明體; color: maroon">埏埴以為器，當其無，有器之用；</span><span style="font-size: 9.0pt; font-family: 新細明體; color: maroon">古者為器，則合土而陶之，甌盎成焉，故有器之用，亦藉中無也。因其用無，節其飲食。</span><span style="font-family: 新細明體; color: maroon">鑿戶牖以為室，當其無，有室之用。</span><span style="font-size: 9.0pt; font-family: 新細明體; color: maroon">當營窟之時，則斬陵阜而為室，鑿戶以出入，開牖以通明，人得居中，中無故也。因其用無，警其凝滯。</span><span style="font-family: 新細明體; color: maroon">故有之以為利，</span><span style="font-size: 9.0pt; font-family: 新細明體; color: maroon">有形之物，資空無以為利。</span><span style="font-family: 新細明體; color: maroon">無之以為用。</span><span style="font-size: 10.0pt; font-family: 新細明體; color: maroon">虛無之道，託器質而昭用。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">五色令人目盲，</span><span style="font-size: 9.0pt; font-family: 新細明體; color: maroon">久而視之，則熒然無見，故若盲。</span><span style="font-family: 新細明體; color: maroon">五音令人耳聾，</span><span style="font-size: 9.0pt; font-family: 新細明體; color: maroon">聽之移時，則昏然無聞，故若聾。</span><span style="font-family: 新細明體; color: maroon">五味令人口爽，</span><span style="font-size: 9.0pt; font-family: 新細明體; color: maroon">咀之不輟，則差然無別，故若爽。</span><span style="font-family: 新細明體; color: maroon">馳騁田獵令人心發狂，</span><span style="font-size: 9.0pt; font-family: 新細明體; color: maroon">奔逐狐兔，困不暇息，故若心之發狂也。</span><span style="font-family: 新細明體; color: maroon">難得之貨令人行妨。</span><span style="font-size: 9.0pt; font-family: 新細明體; color: maroon">沒命求於重寶，無因進德，故行妨。</span><span style="font-family: 新細明體; color: maroon">是以聖人</span><span style="font-size: 9.0pt; font-family: 新細明體; color: maroon">引聖人之行以抑上五者。上五者，世人皆矻矻營逐，曾不知退，故以為腹之義以示之。</span><span style="font-family: 新細明體; color: maroon">為腹不為目，</span><span style="font-size: 9.0pt; font-family: 新細明體; color: maroon">目無厭，聖人不為。腹知足，聖人為之。</span><span style="font-family: 新細明體; color: maroon">故去彼取此。</span><span style="font-size: 9.0pt; font-family: 新細明體; color: maroon">去目目視外，故云彼。取腹腹實內，故云此。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		寵辱若驚，驚辱與寵，同則無辱矣。貴大患若身。貴身與患，一則無患矣。何謂寵辱？尊榮曰寵，貶責曰辱。寵為下，辱因寵生，故辱為上，如汲黯積薪之義。得之若驚，恐辱將至。失之若驚，能思過也。是謂寵辱若驚。可為寵驚之相似。何謂貴大患若身？吾所以有大患者，為吾有身。貴厚其身，則觸途憂患。及吾無身，吾有何患？及不私其身，忘其形，</span><span style="font-size: 9.0pt; font-family: 新細明體; color: maroon">遂失患之所在。</span><span style="font-family: 新細明體; color: maroon">故貴以身為天下，若可以寄天下；</span><span style="font-size: 9.0pt; font-family: 新細明體; color: maroon">貴身之人，為君必求美服厚味，則必竭生人之資，人孰不怨？共以天下寄之，非久長也。</span><span style="font-family: 新細明體; color: maroon">故愛以身為天下，若可以託天下。</span><span style="font-size: 9.0pt; font-family: 新細明體; color: maroon">驚寵之人為天下主，既愛其身，則必防其辱，不擾於人，人無不親附，共以天下託之。託之者，是抑與之也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">視之不見名曰夷。</span><span style="font-size: 9.0pt; font-family: 新細明體; color: maroon">目可以觀色，不可睹道，而視之者徒得其夷。夷，平也，為漠漠然無異見。</span><span style="font-family: 新細明體; color: maroon">聽之不聞名曰希。</span><span style="font-size: 9.0pt; font-family: 新細明體; color: maroon">耳可以聞聲，不可以聆道，而聽之者但得其希。希，無也，亦少也，或終身不得，或亦得之。</span><span style="font-family: 新細明體; color: maroon">搏之不得名曰微。</span><span style="font-size: 9.0pt; font-family: 新細明體; color: maroon">手可以執質，不可以執道，而搏之者只得其微。微，妙也，彷彿似有追之又失。</span><span style="font-family: 新細明體; color: maroon">此三者，不可致詰，故混而為一。</span><span style="font-size: 9.0pt; font-family: 新細明體; color: maroon">以上三者將窮於道，竟無所得，不若混而為一也。</span><span style="font-family: 新細明體; color: maroon">其上不皦，其下不昧。</span><span style="font-size: 9.0pt; font-family: 新細明體; color: maroon">凡物皆上明而下暗，唯道高而無上，故不皦，卑而無下，故不昧。</span><span style="font-family: 新細明體; color: maroon">繩繩不可名，復歸於無物。</span><span style="font-size: 9.0pt; font-family: 新細明體; color: maroon">繩繩者，長遠不絕也。及責其實而欲名之，則復歸於無物也。</span><span style="font-family: 新細明體; color: maroon">是謂無狀之狀，</span><span style="font-size: 9.0pt; font-family: 新細明體; color: maroon">既不可名，信無狀矣，而云之狀，其故何哉？明道雖非其狀，誠能生於眾狀，故云之狀也。</span><span style="font-family: 新細明體; color: maroon">無物之象。</span><span style="font-size: 9.0pt; font-family: 新細明體; color: maroon">豈如物之形象，可得而見。</span><span style="font-family: 新細明體; color: maroon">是謂惚恍。</span><span style="font-size: 9.0pt; font-family: 新細明體; color: maroon">恍，有也。惚，無也。謂有不可，謂無不可，故以惚恍名之。</span><span style="font-family: 新細明體; color: maroon">迎之不見其首，</span><span style="font-size: 9.0pt; font-family: 新細明體; color: maroon">無來時也。</span><span style="font-family: 新細明體; color: maroon">隨之不見其後。</span><span style="font-size: 9.0pt; font-family: 新細明體; color: maroon">無去日也。</span><span style="font-family: 新細明體; color: maroon">執古之道，以御今之有。</span><span style="font-size: 9.0pt; font-family: 新細明體; color: maroon">雖非視聽可得，又非尋摘所知，自古有之，謂之曰道。今欲執守，未聞其方。方在虛心，心誠能虛，道將自至，然後執之以御群有，無不致理。</span><span style="font-family: 新細明體; color: maroon">能知古始，是謂道紀。</span><span style="font-size: 9.0pt; font-family: 新細明體; color: maroon">道為大古之始，人能知而復行，是謂得理化之綱紀。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">古之善為士者，</span><span style="font-size: 9.0pt; font-family: 新細明體; color: maroon">說古昔之時，有善以道為士者。</span><span style="font-family: 新細明體; color: maroon">微妙玄通，深不可識。</span><span style="font-size: 9.0pt; font-family: 新細明體; color: maroon">獨究至道，盡其微妙，墻仞高深，不可窺測。</span><span style="font-family: 新細明體; color: maroon">夫唯不可識，故強為之容：</span><span style="font-size: 9.0pt; font-family: 新細明體; color: maroon">道在於心，不形於色，故人不可得識。將欲化導，故強為容。容以悟物也。</span><span style="font-family: 新細明體; color: maroon">豫若冬涉川，</span><span style="font-size: 9.0pt; font-family: 新細明體; color: maroon">方冬之時，堅冰必至，而涉川者固無慮於墊溺，所以悅豫。</span><span style="font-family: 新細明體; color: maroon">猶若畏四鄰，</span><span style="font-size: 9.0pt; font-family: 新細明體; color: maroon">雖處欲不染，如涉冬川，猶懼&#36857;生切。自韜晦如逃難者，恐四鄰知之。</span><span style="font-family: 新細明體; color: maroon">儼若客，</span><span style="font-size: 9.0pt; font-family: 新細明體; color: maroon">其無為也，如客之儼然也。</span><span style="font-family: 新細明體; color: maroon">渙若冰之將釋，</span><span style="font-size: 9.0pt; font-family: 新細明體; color: maroon">復不凝滯，如沐之浮也。</span><span style="font-family: 新細明體; color: maroon">敦兮其若樸，</span><span style="font-size: 9.0pt; font-family: 新細明體; color: maroon">又恐流而不反，將思復於本者。</span><span style="font-family: 新細明體; color: maroon">曠兮其若谷</span><span style="font-size: 9.0pt; font-family: 新細明體; color: maroon">如谷虛容。</span><span style="font-family: 新細明體; color: maroon">渾兮其若濁。</span><span style="font-size: 9.0pt; font-family: 新細明體; color: maroon">不獨清也。</span><span style="font-family: 新細明體; color: maroon">孰能濁以靜之徐清？</span><span style="font-size: 10.0pt; font-family: 新細明體; color: maroon">唯善士也。</span><span style="font-family: 新細明體; color: maroon">孰能安以久動之徐生？</span><span style="font-size: 9.0pt; font-family: 新細明體; color: maroon">不安於安，次來次滅，善士之道也。</span><span style="font-family: 新細明體; color: maroon">歸此道者，不欲盈。</span><span style="font-size: 9.0pt; font-family: 新細明體; color: maroon">盈則失之。</span><span style="font-family: 新細明體; color: maroon">夫唯不盈，故能弊不新成。</span><span style="font-size: 9.0pt; font-family: 新細明體; color: maroon">唯不盈者，故能弊其所新。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">致虛極，守靜篤。</span><span style="font-size: 9.0pt; font-family: 新細明體; color: maroon">篤，厚也。將欲求道集於身者，必須先致其虛。令虛至極，則道必自至於身中矣。</span><span style="font-family: 新細明體; color: maroon">萬物並作，吾以觀其復。</span><span style="font-size: 9.0pt; font-family: 新細明體; color: maroon">恐人未信守靜是得道之由，故以此喻明之。萬物動作，吾觀其搖落之後，生氣無不歸於靜中也。</span><span style="font-family: 新細明體; color: maroon">夫物芸芸，皆復各歸其根。</span><span style="font-size: 9.0pt; font-family: 新細明體; color: maroon">夫物芸芸，茂盛至秋。秋冬之交，生性未有不歸於根者，為根靜故也。</span><span style="font-family: 新細明體; color: maroon">歸根曰靜，</span><span style="font-size: 9.0pt; font-family: 新細明體; color: maroon">若動則不能更生也。</span><span style="font-family: 新細明體; color: maroon">靜曰復命。</span><span style="font-size: 9.0pt; font-family: 新細明體; color: maroon">萬物至十月，其氣皆歸於根。冬至後，乃一陽生，方萌芽動也。周而復始，此自然之本也。</span><span style="font-family: 新細明體; color: maroon">復命曰常，</span><span style="font-size: 9.0pt; font-family: 新細明體; color: maroon">常生之道。</span><span style="font-family: 新細明體; color: maroon">知常曰明。</span><span style="font-size: 9.0pt; font-family: 新細明體; color: maroon">明故知也。</span><span style="font-family: 新細明體; color: maroon">不知常，妄作凶。</span><span style="font-size: 9.0pt; font-family: 新細明體; color: maroon">若昧於知常，則所動皆妄，必不能與吉會也。</span><span style="font-family: 新細明體; color: maroon">知常容，</span><span style="font-size: 9.0pt; font-family: 新細明體; color: maroon">心虛則知常，故能容眾也。</span><span style="font-family: 新細明體; color: maroon">容乃公，</span><span style="font-size: 9.0pt; font-family: 新細明體; color: maroon">無所不容，為無私也。</span><span style="font-family: 新細明體; color: maroon">公乃王，</span><span style="font-size: 9.0pt; font-family: 新細明體; color: maroon">無私者，物皆歸附也。</span><span style="font-family: 新細明體; color: maroon">王乃天，</span><span style="font-size: 9.0pt; font-family: 新細明體; color: maroon">王道無偏，如天之覆。</span><span style="font-family: 新細明體; color: maroon">天乃道，</span><span style="font-size: 9.0pt; font-family: 新細明體; color: maroon">其功莫大，又能忘之。</span><span style="font-family: 新細明體; color: maroon">道乃久，</span><span style="font-size: 9.0pt; font-family: 新細明體; color: maroon">忘公之主，福祚敢忌。</span><span style="font-family: 新細明體; color: maroon">沒身不殆。</span><span style="font-size: 9.0pt; font-family: 新細明體; color: maroon">愛及甘棠，洗其人乎？言至人立功，立事，立言，立法，萬古不朽，身謝而神存也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經新註卷之一竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
