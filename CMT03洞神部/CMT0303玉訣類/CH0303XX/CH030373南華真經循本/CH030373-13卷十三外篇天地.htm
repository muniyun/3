<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 24.0pt; font-family: 新細明體; color: #800000">
		南華真經循本</span></p>
		<p align="left" style="line-height: 150%; margin-top: 0; margin-bottom: 0">
		<font color="#800000">
		<span lang="EN-US" style="font-size: 12.0pt; font-family: New MingLiu">&nbsp;</span><span style="font-size: 12.0pt; font-family: 新細明體">經名：南華真經循本。明期羅勉道撰。三十卷。底本出處：《正統道藏》洞神部玉訣類。</span></font></td>
      </tr>
      <tr>
        <td width="95%" align="left" height="100%">
		<p style="margin:0cm;margin-bottom:.0001pt;line-height:150%" align="center">
		<span style="font-size: 18.0pt; line-height: 150%; font-family: 新細明體; color: maroon">
		南華真經循本卷之十三</span></p>
		<p style="margin:0cm;margin-bottom:.0001pt;line-height:150%" align="center">
		<span style="font-family:標楷體;color:maroon">廬陵竹峰羅勉道述門人彭祥點校</span></p>
		<p style="margin:0cm;margin-bottom:.0001pt;line-height:150%" align="center">
		<b>
		<span lang="EN-US" style="font-family:&quot;New MingLiu&quot;;
color:maroon">&nbsp;</span></b></p>
		<p style="margin:0cm;margin-bottom:.0001pt;line-height:150%" align="center">
		<b><span style="font-family: 新細明體; color: maroon">外篇天地</span></b></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="color:maroon">&nbsp;</span></b></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		天地雖大，其化均也；萬物雖多，其治一也；人舉雖眾，其主君也。君原於德而成於天。故曰：玄古之君天下，無為也，天德而已矣。以道觀言而天下之君正；以道觀分而君臣之義明；以道觀能而天下之官治；以道汎觀而萬物之應備。故通於天地者，德也；行於萬物者，道也；上治人者，事也；能有所藝者，技也。技兼於事，事兼於義，義兼於德，德兼於道，道兼於天。故曰：古之畜天下者，無欲而天下足，無為而萬物化，淵靜而百姓定。《記》曰：通於一而萬事畢，無心得而鬼神服。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">夫子曰：</span></p>
		<p style="margin:0cm;margin-bottom:.0001pt;line-height:150%">
		<span lang="EN-US" style="color:maroon">&nbsp;&nbsp;</span><span style="font-size: 10.0pt; line-height: 150%; font-family: 新細明體; color: maroon">此兩夫子曰：&#26080;嘉本皆為別章，崔本亦然。然連上文則為引證之語，離而析之則無頓著處。疑所謂夫子，即老子。上文所引記曰者，老子也。故就述其言耳，不然莊子之所尊事者也。下文夫子問於老聃曰者，則明指孔子矣。</span><span lang="EN-US" style="font-size:10.0pt;line-height:150%;color:maroon"><br>
		</span><span style="font-family: 新細明體; color: maroon">
		夫道，覆載萬物者也，洋洋乎大哉。君子不可以不刳心焉。</span><span lang="EN-US" style="color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">刳去其情慾之心。下文乃莊子演其說。</span><span lang="EN-US" style="font-size:10.0pt;line-height:150%;color:maroon"><br>
		</span><span style="font-family: 新細明體; color: maroon">
		無為為之之謂天，無為言之之謂德，愛人利物之謂仁，不同同之之謂大，行不崖異之謂寬，有萬不同之謂富。故執德之謂紀，德成之謂立，循於道之謂備，不以物剉志之謂完。君子明於此十者，則韜乎其事。心之大也，沛乎其為萬物逝也。</span><span lang="EN-US" style="color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">事藏而心不窄，物往而心不留。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		若然者，藏金於山，藏珠於淵；不利貨財，不近貴富；不樂壽，不哀夭；不榮通，不醜窮。不拘一世之利以為己私分，不以王天下為己處顯。顯則明。</span><span lang="EN-US" style="color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">縱處顯耀，其本心明自若</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">萬物一府，死生同狀。</span><span lang="EN-US" style="font-family: New MingLiu; color: maroon">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		</span><span style="font-family: 新細明體; color: maroon">夫子曰：夫道，淵乎其居也，漻</span><span style="font-size: 10.0pt; line-height: 150%; font-family: 新細明體; color: maroon">音溜</span><span style="font-family: 新細明體; color: maroon">乎其清也。金石不得無以鳴。金石有聲，不考不鳴。萬物孰能定之。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		居，止也。滲，水清貌。言道之本體如水淵乎其止。故漻乎其清。又如金石，元有其質，故擊之則鳴。即水與金石推之，則萬物之理莫不然。但人不能審定之耳。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		夫王德之人，素逝而恥通於事，立之本原而知通於神，故其德廣。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　王德，其德足以王天下也。素逝，猶易言素履往。王德之人此心恬素，而往以通曉事務為恥。但立之本原得其要道，而其智自與神明通，故其德廣大而足以王天下。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		其心之出，有物採之。故形非道不生，生非德不明。存形窮生，立德明道，非王德者邪。蕩蕩乎。忽然出，勃然動，而萬物從之乎。此謂王德之人！</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">此又從人心上說來。其心之出，有物採之。即所謂人生而靜，天之性也；感於物而動，性之欲也。吾儒說得平坦，莊子說得痛口耳。形非道不生，生非德不明。老莊之所謂道德，不可以吾儒之見解之。蕩蕩，廣大難令之狀。至於忽然出勃然動而萬物從之，方見其為王德之人也。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		視乎冥冥，聽乎無聲。冥冥之中，獨見曉焉；無聲之中，獨聞和焉又深而能物焉；神之又神而能精焉。故其與萬物接也，至無而供其求，時騁而要其宿，大小、長短、脩遠。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">視乎冥冥以下，皆言其道之妙處。其與萬物應接亦變化無窮，至虛無一物而能供人之所求，時復馳騁而終有歸宿之地。或大而忽然小，或長而忽然短，或短而又忽然脩且遠。所謂王德之人蓋如此，竊謂前一段是插入偽撰，是以有兩夫子曰，文意深淺，自柴然可見。當刪之。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		黃帝遊乎赤水之北，登乎崑崙之丘而南望。還歸，遺其玄珠。使知</span><span style="font-size: 10.0pt; line-height: 150%; font-family: 新細明體; color: maroon">去聲</span><span style="font-family: 新細明體; color: maroon">索之而不得，使離朱索之而不得，使喫詬</span><span style="font-size: 10.0pt; line-height: 150%; font-family: 新細明體; color: maroon">讀作本字</span><span style="font-family: 新細明體; color: maroon">索之而不得也。乃使象罔，象罔得之。黃帝曰：異哉，象罔乃可以得之乎？</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">此皆託言。玄珠，道也。知，巧者也。離朱，即離婁，明者也。喫詬，喫人詬罵無能者也，是巧者之反。象罔，無有形象，是明者之反。言智巧目明皆不足以得道。頑鈍無恥近之矣，而猶未得，必有超乎形象之外，而後得之。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		堯之師曰許由，許由之師曰齧缺，齧缺之師曰王倪，王倪之師曰</span><span style="font-size: 10.0pt; line-height: 150%; font-family: 新細明體; color: maroon">被音</span><span style="font-family: 新細明體; color: maroon">披衣。堯問於許由曰：齧缺可以配天乎？</span><span style="font-size: 10.0pt; line-height: 150%; font-family: 新細明體; color: maroon">為天子也</span><span style="font-family: 新細明體; color: maroon">吾籍王倪以要之。許由曰：殆哉，圾乎天下。齧缺之為人也，聰明叡知，給數</span><span style="font-size: 10.0pt; line-height: 150%; font-family: 新細明體; color: maroon">音朔</span><span style="font-family: 新細明體; color: maroon">以敏，其性過人，而又乃以人受天。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">其資性既過人，而又乃使之受天命為天，子則所為愈過矣。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		彼審乎禁過，而不知過之所由生。與之配天乎？彼且乘人而無天。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">與之配天，彼且淩駕人而並不知天矣。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">方且本身而異形，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">本只一身而為千萬人之身，是一身　而異形也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">方且尊知而火馳，</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　尊尚知巧，其心如火之馳。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">方且為緒使，</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　為事之緒餘所役使。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">方且為物絯，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">絯，公才切，束也。為物所束縛。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">方且四顧而物應，方且應&#34886;宜，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">二句義同上句，應物下句。應&#34886;人之所宜。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">方且與物化而未始有琚C</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">逐物變化，未能布其琠吽C</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		夫何足以配天乎。雖然，有族有祖，可以為&#34886;父而不可以為&#34886;父父。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">雖上文所言齧缺如此，然人不可以一&#27113;論。譬如人有族有祖，族各有所尊，而祖又&#34886;族之所尊。齧缺亦可以為&#34886;族之父，但不可以為&#34886;族之姐叩&#34886;父父者，祖也。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">治，亂之論率</span><span style="font-size: 10.0pt; line-height: 150%; font-family: 新細明體; color: maroon">色類切</span><span style="font-family: 新細明體; color: maroon">也，北面之禍也，南面之賊也。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">齧缺之才，撥亂世之將率也，而不免下為人臣之禍，上為人君之賊。猶言治世之能臣，亂世之姦雄也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">堯觀乎華</span><span style="font-size: 10.0pt; line-height: 150%; font-family: 新細明體; color: maroon">去聲，</span><span style="font-family: 新細明體; color: maroon">華封人曰：嘻，聖人。請祝聖人，使聖人壽。堯曰：辭。使聖人富。堯曰：辭。使聖人多男子。堯曰：辭。封人曰：壽，富，多男子，人之所欲也。汝獨不欲，何邪？堯曰：多男子則多懼，富則多事，壽則多辱。是三者，非所以養德也，故辭。封人曰：始也我以汝為聖人邪，今然君子也。天生萬民，必授之職。多男子而授之職，則何懼之有？富而使人分之，則何事之有？夫聖人鶉居而鷇食，鳥行而無彰。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">鶉無常居，鷇仰母哺。鳥行乎人不見之境。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		天下有道，則與物皆昌；天下無道，則脩德就間。千歲厭世，去而上仙，乘彼白雲，至于帝鄉。三患莫至，身常無殃，則何辱之有？封人去之，堯隨之曰：請問。封人曰：退已。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		堯治天下，伯成子高立為諸侯。堯授舜，舜授禹，伯成子高辭為諸侯而耕。禹往見之，則耕在野。禹趨就下風，立而問焉，曰：昔堯治天下，吾子立為諸侯。堯授舜，舜授予，而吾子辭為諸侯而耕。敢問其故何也？子高曰：昔堯治天下，不賞而民勸，不罰而民畏。今子賞罰而民且不仁，德自此衰，刑自此立，後世之亂自此始矣。夫子闔</span><span style="font-size: 10.0pt; line-height: 150%; font-family: 新細明體; color: maroon">與盍通</span><span style="font-family: 新細明體; color: maroon">行邪？無落吾事。俋俋乎耕而不顧</span><span style="font-size: 10.0pt; line-height: 150%; font-family: 新細明體; color: maroon">落，</span><span style="font-size: 8.0pt; line-height: 150%; font-family: 新細明體; color: maroon">猶廢也。</span><span lang="EN-US" style="font-size:8.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		泰初有無，無有無名，一之所起，有一而未形。物得以生之謂德；未形者有分，且然無間謂之命；留動而生物，物成生理謂之形；形體保神，各有儀則謂之性；性脩反德，德至同於初。同乃虛，虛乃大。合喙鳴，喙鳴合，與天地為合。其合緡緡，若愚若昏，是謂玄德，同乎大順。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">設問泰初有乎無乎，曰：無有也，亦無此名也。而無之中一由此起，有一矣特未形著耳。此所謂無極而大極也。萬物得此以生者，謂之德；其未形之時，萬理皆具，已各有條理可以分別，但且以其混然無間，而謂之命；及其留者，不能不動而生物。物各成生理謂之形；形體中保合元神，各有儀，則謂之性，所謂物各具一太極也；性脩則復於德矣，德之至極則同淤未形之初矣。同乃虛，虛則無，是非彼我。凡天下之以喙爭鳴者，皆合為一矣。喙鳴合，則同乎天地矣。緡緡，如綸之合也。其合緡緡若愚若昏，形容合之意。玄德者，深妙之德。大順者，無一民一物不順也。相傳太極圖出於方外之士，由此觀之末必不然。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">夫子</span><span style="font-size: 8.0pt; line-height: 150%; font-family: 新細明體; color: maroon">孔子</span><span style="font-family: 新細明體; color: maroon">問於老聃曰；有人治道若相放</span><span style="font-size: 10.0pt; line-height: 150%; font-family: 新細明體; color: maroon">上聲，</span><span style="font-family: 新細明體; color: maroon">可不可，然不然。辯者有言曰；離堅白，若縣</span><span style="font-size: 10.0pt; line-height: 150%; font-family: 新細明體; color: maroon">音玄</span><span style="font-family: 新細明體; color: maroon">寓。若是則可謂聖人乎？老聃曰：是胥易技係，勞形怵心者也。執狸之狗成思，&#29480;狙之便自山林來。丘予告若，而所不能聞與而所不能言：凡有首有趾、無心無耳者</span><span style="font-size: 10.0pt; line-height: 150%; font-family: 新細明體; color: maroon">句</span><span style="font-family: 新細明體; color: maroon">&#34886;；有形者與無形無狀而皆存者盡無。其動止也，其死生也，其廢起也，此又非其所以也。有治在人，忘乎物，忘乎天，其名為忘己。忘己之人，是之謂入於天。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　治道，所治之道，若放，猶言相似離析。縣，揭也。寓，宇也。縣揭天宇昭然可見也。胥易技係以下四句，解見前。有首有趾，猶言有首有尾。無心者，無心於聽。無耳不聞也。孔子問於老聃曰：有人於此，其所居之道，若與聖人相似，可人之不可，然人之不然。善辯者嘗有言曰：離析堅白，如揭天宇，昭然可見。此人正如此問，可以謂之聖人乎？老聃曰；云云豈得為聖人？又呼而告之曰：予告汝，以汝所不能聞與汝所不能言，凡人所聞，有記得有首有尾者，有聽得無心如無耳者，所言有說得許多有形象者，有說從無形無影而如在面前者，凡此盡非真有，皆是虛無。其所論動止、死生、廢起不過幻詭之言，又非其真實所以然之理。辯者之無益如此。別有所治之道在彼人者，卻不然既忘乎物，又忘乎天。天者物之所從出，併忘則忘之至也。世以多忘者名忘己。故名此人為忘己，忘己之人是之謂入於天言。忘己則純乎天矣。後面有治在人一句，應前有人治道若相放一句，文義甚明。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">蔣閭葂</span><span style="font-size: 10.0pt; line-height: 150%; font-family: 新細明體; color: maroon">音勉</span><span style="font-family: 新細明體; color: maroon">見季徹曰：魯君謂葂也曰：請受教。辭不獲命。既已告矣，未知中否？請嘗薦之。吾謂魯君曰：必服恭儉，拔出公忠之屬而無阿私，民孰敢不輯。季徹局局然笑曰：若夫子之言，於帝王之德，猶螳蜋之怒臂以當車軼</span><span style="font-size: 10.0pt; line-height: 150%; font-family: 新細明體; color: maroon">音轍</span><span style="font-family: 新細明體; color: maroon">，則必不勝任矣。且若是，則其自為處危，其觀臺多物，將往投&#36857;者&#34886;。蔣閭勉覤覤然驚曰：葂也汒若於夫子之所言矣。雖然，願先生之言其風也。季徹曰；大聖之治天下也，搖蕩民心，使之成教易俗，舉滅其賊心而皆進其獨志。若性之自為，而民不知其所由然。若然者，豈兄堯舜之教民溟涬然弟之哉？欲同乎德而心居矣。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">危其觀臺多物，將往投&#36857;者&#34886;。言自處於高趨者&#34886;，多有不勝任之患矣。搖蕩民心，不使之拘束也。賊心，相戕之心。獨志，自得之志。豈兄堯舜之教民溟涬然弟之哉，謂大聖治天下任其自然，堯舜治天下不能無&#36857;。大聖之如此者，豈肯與堯舜為兄弟哉。心居，心寧止也。與天下同德無所作為，則心寧止矣。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		子貢南遊於楚，反於&#26187;，過漢陰，見一丈人方將為圃畦，鑿隧而入井，抱甕而出灌，搰搰</span><span style="font-size: 10.0pt; line-height: 150%; font-family: 新細明體; color: maroon">音忽，用力貌</span><span style="font-family: 新細明體; color: maroon">然用力甚多而見功寡。子貢曰；有械於此，一日浸百畦，用力甚寡而見功多，夫子不欲乎？為圃者仰而視之曰；奈何？曰：鑿木為機，後重前輕，挈水若抽，數</span><span style="font-size: 10.0pt; line-height: 150%; font-family: 新細明體; color: maroon">朔音</span><span style="font-family: 新細明體; color: maroon">如泆湯</span><span style="font-size: 10.0pt; line-height: 150%; font-family: 新細明體; color: maroon">疾速如湯沸溢，</span><span style="font-family: 新細明體; color: maroon">其名為&#27129;。為圃者忿然作色而笑曰；吾聞之吾師，有機械者必有機事，有機事者必有機心，機心存於胸中則</span><span style="font-size: 10.0pt; line-height: 150%; font-family: 新細明體; color: maroon">純白不備純白者本然之質。</span><span style="font-family: 新細明體; color: maroon">純白不備則神生不定，神生不定者，道之所不載也。吾非不知，羞而不為也。子貢瞞然</span><span style="font-size: 10.0pt; line-height: 150%; font-family: 新細明體; color: maroon">目無晶</span><span style="font-family: 新細明體; color: maroon">&#24921;，俯而不對。有間，為圃者曰：子奚為者邪？曰：孔丘之徒也。為圃者曰：子非夫博學以擬聖，於于以蓋&#34886;，</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　於于，語助。猶俗嘲儒之說之乎也者云</span><span style="font-family: 新細明體; color: maroon">。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">獨弦哀歌以賣名聲於天下者乎？汝方將忘汝神氣，墮</span><span style="font-size: 10.0pt; line-height: 150%; font-family: 新細明體; color: maroon">音隳</span><span style="font-family: 新細明體; color: maroon">汝形骸，而庶幾乎。而身之不能治，而何暇治天下乎。子往矣，無乏吾事。子貢卑陬失色</span><span style="font-size: 10.0pt; line-height: 150%; font-family: 新細明體; color: maroon">卑遜自處於陬隅，</span><span style="font-family: 新細明體; color: maroon">頊頊然</span><span style="font-size: 10.0pt; line-height: 150%; font-family: 新細明體; color: maroon">敬謹貌</span><span style="font-family: 新細明體; color: maroon">不自得，行三十里而後愈。其弟子曰：向之人何為者邪？夫子何故見之變容失色，終日不自反邪？曰：始吾以為天下一人耳</span><span style="font-size: 10.0pt; line-height: 150%; font-family: 新細明體; color: maroon">謂孔子，</span><span style="font-family: 新細明體; color: maroon">不知復有夫人也。吾聞之夫子：事求可，功求成，用力少，見功多者，聖人之道今徒不然。執道者德全，德全者形全，形全者神全。神全者，聖人之道也。託生與民並行而不知其所之，汒乎淳備哉。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">託吾之生，與民並行而不知其所如，往只是言與民相安相忘，卻語下別。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span>
		<span style="font-size: 10.0pt; line-height: 150%; font-family: 新細明體; color: maroon">
		汒乎，即茫然。淳備，即淳全。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		功利機巧必忘夫人之心。若夫人者，非其志不之，非其心不為。雖以天下譽之，得其所謂，警然不顧；以天下非之，失其所謂，儻然、不受。天下之非譽無益損焉，是謂全德之人哉。我之謂風波之民。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　風起波動，不能定也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">反於魯，以告孔子。孔子曰：彼假脩渾沌氏之術者也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">渾沌即謂太極。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">識其一，不知其二</span><span style="font-size: 10.0pt; line-height: 150%; font-family: 新細明體; color: maroon">專一而無二；</span><span style="font-family: 新細明體; color: maroon">治其內，</span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon">不治其外</span><span style="font-size: 10.0pt; line-height: 150%; font-family: 新細明體; color: maroon">事內而不務外。</span><span style="font-family: 新細明體; color: maroon">夫明白入素，</span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">凡質之明白者入得素淨。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">無為復朴，體牲</span><span style="font-size: 10.0pt; line-height: 150%; font-family: 新細明體; color: maroon">猶言順其性</span><span style="font-family: 新細明體; color: maroon">抱神，以遊世俗之間者，汝固驚邪？且渾沌氏之術，予與汝何足以識之哉。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">諄芒將東之大壑</span><span style="font-size: 10.0pt; line-height: 150%; font-family: 新細明體; color: maroon">東海，</span><span style="font-family: 新細明體; color: maroon">適遇苑風於東海之濱。苑風曰：子將奚之？曰：將之大壑。曰：奚為焉？曰：夫大壑之為物也，注焉而不滿，酌焉而不竭。吾將遊焉。苑風曰：夫子無意于橫目之民乎？願聞聖治。諄芒曰：聖治乎？</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">試言所謂聖治者乎。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		官施而不失其宜，拔舉而不失其能，畢見其情事而行其所為，行</span><span style="font-size: 10.0pt; line-height: 150%; font-family: 新細明體; color: maroon">句</span><span style="font-family: 新細明體; color: maroon">言自為而天下化。手撓顧指，四方之民莫不俱至，此之謂聖治。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">所謂聖治者官施政事而不失其宜，拔舉人才而不失其能，盡見人情事理而行其所為，當行者惟恐其有差錯，嘗言人當自脩為而天下化，既能自脩為，則手所撓、目所指而人莫不俱至。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">願聞德人。</span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">苑風聞諄芒之言，聖治未為至。又問願聞德人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		曰：德人者，居無思，行無慮，不藏是非美惡。四海之內共利之之為悅，共給之之為安。怊乎若嬰兄之夫其母也，儻乎若行而失其道也。財用有餘而不知其所來，飲食取足不知其所從，此謂德人之容。願聞神人。曰：上神乘光，與形滅亡，此謂照曠。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　得道之後，神升而上，只在光景中遨遊。下視其軀殼如枯木糞土。此之謂照曠，言照徹空曠，無復形拘也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">致命盡情，天地樂而萬事銷亡，萬物復情，此之謂混冥。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　政，推極也。上既言神人之狀矣，又言人能究極命根盡其情，實與天地同樂而萬事盡泯。萬物復其本然，則混然冥漠之間矣</span><span style="font-family: 新細明體; color: maroon">。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		門無鬼與赤張滿稽觀於武王之師，赤張滿稽曰：不及有虞氏乎。故離此患也。門無鬼曰：天下均治而有虞氏治之邪？其亂而後治之與？赤張滿稽曰：天下均治之為願，而何計以有虞氏為。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">天下均治則願足矣，又何用有虞氏？</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		有虞氏之藥瘍也，禿而施&#39650;，病而求醫。孝子操藥以脩慈父，其色焦然，聖人羞之。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">武王之師固不及有虞氏，而有虞氏之治亦不過。如醫之用藥療病，非出於自然也。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">至德之世，不尚賢，不使能，上如標枝，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">上，君上也。樹標高出於上而無心，古之君上如之。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		民如野鹿。端正而未知以為義，相愛而不知以為仁，實而不知以為忠，當而不知以為信，蠢動而相使不以為賜。是故行而無&#36857;，事而無傳。孝子不諛其親，忠臣不諂其君，臣、子之盛也。親之所言而然，所行而善，則世俗謂之不肖子；君之所言而然，所行而善，則世俗謂之不肖臣。而未知此其必然邪？世俗之所謂然而然之，所謂善而善之，則不謂之導諛之人也。然則俗故嚴於親而尊於君邪？</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　世所謂忠臣、孝子以其能有過則諫，不事諂諛也。隨和君親者世俗必為諂諛，而隨和世俗者卻不以為諂諛，如此則是敢諫君親而不敢諫世俗。世俗及嚴於親而尊於君邪？</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		謂己導人，則勃然作色；謂己諛人，則怫然作色。而終身導人也，終身諛人也，合譬飾辭聚&#34886;也，是終始本末不相坐。</span><span lang="EN-US" style="font-family:&quot;New MingLiu&quot;;color:maroon"><br>
		</span>
		<span style="font-size: 10.0pt; line-height: 150%; font-family: 新細明體; color: maroon">
		　人不肯受導諛之名，而所為乃終身導諛。混合譬喻，矯飾言辭，求以聚&#34886;人之歸。己非導諛，而何然不自覺也，是一人之身而終始本末，自不相坐罪。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		垂衣裳，設釆色，動容貌，以媚一世，而不自謂導諛；與夫人之為徒，通是非，而不自謂&#34886;人，愚之至也。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">此方說歸舜身上，舜垂裳而天下治，以五采彰施于五色，恭己正南面。故云：垂衣裳，設采色，動容貌。舜以此媚悅一世，而不自謂導謏。與斯人之徒，通論是非而不自謂同於&#34886;人。乃愚之至也。此是說舜，下文卻說從武王去，只似藏頭說話，讀者不覺。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		知其愚者，非大愚也；知其惑者，非大惑也。大惑者，終身不解；大愚者，終身不靈。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">綴上愚字，添一惑字，立論莊子文法每見之。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		三人行而一人惑，所適者，猶可致也，惑者少也；二人惑則勞而不至，惑者勝也。而今也以天下惑，予雖有祈嚮，不可得也。不亦悲乎。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">此以行為喻，如三人同行欲適東，有一人欲適西，不過一人惑耳，猶有可致東之理。若二人欲西，則惑者勝矣，徒勞而不能至也。以喻武王伐紂，而歸之者八百國，是天下皆惑矣。予，赤張滿稽自予也。祈嚮，欲向也。予雖自有所欲趨向，不可得已，不亦悲乎。重傷武王之事也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">大聲不入於里耳，折楊、皇華</span><span style="font-size: 10.0pt; line-height: 150%; font-family: 新細明體; color: maroon">俗曲，</span><span style="font-family: 新細明體; color: maroon">則嗑然而笑</span><span style="font-size: 10.0pt; line-height: 150%; font-family: 新細明體; color: maroon">嗑音呷。</span><span style="font-family: 新細明體; color: maroon">是故高言不止於&#34886;人之心；至言不出，俗言勝也。以二缶鍾</span><span style="font-size: 10.0pt; line-height: 150%; font-family: 新細明體; color: maroon">並如字，瓦為鍾</span><span style="font-family: 新細明體; color: maroon">惑，而所適不得矣。而今也以天下惑，予雖有祈嚮，其庸可待邪！</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">此又以樂為喻，古樂不入&#34886;耳，聞俗樂則喜。設有二人擊瓦鍾以為音，則人必喜其新聲而為其所惑。古樂之音不能行矣，況今天下皆惑！予雖欲有所趨向，豈可得邪！重譬喻重言之文，意覺痛切。舊解因所適二字遂連前一節讀之，而欲改缶鍾為垂踵，謬矣。此所適不得，亦是就上文所適二字粘綴來。上文所適者，人之行也。此所適者，樂之行也。</span><span lang="EN-US" style="font-size:10.0pt;line-height:150%;font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		知其不可得也而強之，又一惑也。故莫若釋之而不推。不推，誰其比</span><span style="font-size: 10.0pt; line-height: 150%; font-family: 新細明體; color: maroon">去聲</span><span style="font-family: 新細明體; color: maroon">憂。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　</span><span style="font-size: 10.0pt; line-height: 150%; font-family: 新細明體; color: maroon">此又暗說伯夷之類比同也，捨之而不尋究其事，則不必與人同憂矣。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		厲之人，夜半生其子，遽取火而視之，汲汲然唯恐其似已也。</span></p>
		<p style="margin:0cm;margin-bottom:.0001pt;line-height:150%">
		<span style="font-size: 10.0pt; line-height: 150%; font-family: 新細明體; color: maroon">
		　&#21364;舉一箇不必同之譬喻厲醜惡之人也。厲人生子唯恐其似己，是不欲其同者，則又何必與人同憂。</span></p>
		<span style="font-size: 12.0pt; font-family: 新細明體; color: maroon">
		百年之木，破為犧樽，青黃而文之，其斷在溝中。比犧樽於溝中之斷，則美惡有間矣，其於失性一也。跖與曾、史，行義有間矣，然其失性均也。且夫失性有五一曰五色亂目，使目不明；二曰五聲亂耳，使耳不聰；三曰五臭薰鼻，因嵕好</span><span style="font-size: 8.0pt; font-family: 新細明體; color: maroon">公</span><span style="font-size: 12.0pt; font-family: 新細明體; color: maroon">中顙；四曰五味濁口，使口厲爽；五曰趣含滑心，使性飛、楊。此五者，皆生之害也。而楊墨乃始離跂自以為得，非吾所謂得也。夫得者困可以為得乎？則鳩鴞之在於籠也，亦可以為得矣。且夫趣舍聲色以柴其內，</span><span lang="EN-US" style="font-size: 12.0pt; font-family: New MingLiu; color: maroon"><br>
		</span>
		<span style="font-size: 12.0pt; font-family: 新細明體; color: maroon">　</span><span style="font-size: 10.0pt; font-family: 新細明體; color: maroon">下文有柴柵字，則是閉固之義。</span><span lang="EN-US" style="font-size: 10.0pt; font-family: New MingLiu; color: maroon"><br>
		</span>
		<span style="font-size: 12.0pt; font-family: 新細明體; color: maroon">
		皮弁、鷸冠、搢笏、紳脩以約其外。內支盈於柴柵，外重</span><span style="font-size: 10.0pt; font-family: 新細明體; color: maroon">平聲</span><span style="font-size: 12.0pt; font-family: 新細明體; color: maroon">纆繳</span><span style="font-size: 10.0pt; font-family: 新細明體; color: maroon">音灼，</span><span style="font-size: 12.0pt; font-family: 新細明體; color: maroon">睆睆然在纆繳之中而自以為得，則是罪人交臂歷指而虎豹在於囊檻，亦可以為得乎。</span><span lang="EN-US" style="font-size: 12.0pt; font-family: New MingLiu; color: maroon"><br>
　</span><p><span style="font-size: 12.0pt; font-family: 標楷體; color: maroon">
		南華真經循本卷之十三竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>