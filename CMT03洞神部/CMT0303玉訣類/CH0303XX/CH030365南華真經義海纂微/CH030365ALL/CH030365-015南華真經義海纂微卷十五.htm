<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="text-indent: 12.0pt; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size:24.0pt;
font-family:新細明體;color:#993300">南華真經義海纂微</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:#993300">經名：南華真經義海慕微。南宋褚伯秀纂集，約成書於咸淳庚午年（<span lang="EN-US">1270</span>年）。郭象、呂&#24693;卿、林疑獨、陳祥道、陳碧&#34394;（景元）、王雱、劉概、&#21556;傳、趙以夫、林希逸、李士表、王旦、范應元等十三家注，又加以自己裁斷或統論。十三家注之外的音讀或義釋亦間有雜引。一百零六卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 18.0pt; font-family: 新細明體; color: #993300">
		南華真經義海纂微卷之十五</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: #993300">武林道士褚伯秀學</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: #993300">內篇大宗師第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:#993300">　　</span><span style="font-family: 新細明體; color: #993300">古之真人，其狀義而不朋，若不足而不承；與乎其觚而不堅也，張乎其虛而不華也；邴邴乎其似喜乎！崔乎其不得已乎！痛乎遊我色也，與乎止我德也；厲乎其似世乎；崔乎其未可制也；連乎其似好閉也，悗乎忘其言也。以刑為體，以禮為翼，以知為時，以德為循。以刑為體者，綽乎其殺也；以禮為翼者，所以行於世也；以知為時者，不得已於事也；以德為循者，言其與有足者至於丘也；而人真以為勤行者也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">郭註：真人與物同宜，非朋黨也。下之而無不上，若不足而不承也。常遊於獨而非固守。曠然無懷，乃至於實。暢然和適，故似喜也。動靜行止，常居必然之極，不以物傷已而無所趨也。至人無厲，與世同行，故若厲也。崔乎未可制，高放而自得。連乎其好閉，綿邈深遠也。刑者治之體而非我為；禮者世自行而非我制；知者時之動而非我當；德者彼所循而非我作。以刑為體者，任治之自殺，雖殺而寬，以禮為翼者，順世之所行，故無不行。夫高下相受，不可逆之流；小大相君，不得已之勢。承百流之會，居師人之極者，任時世之知，委爻然之事，付之天下而已矣。丘者性之本，物各足於本，付莘德之自循，斯與有足者至於本也。本至而理盡矣。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">呂註：真人與物有義而非朋。盛德若不足，而不承也。先聖嘗嘆觚不觚，真人之觚觚矣，與世推移，非堅而不能自舉者也。其道彌滿六合，而未始有物，然而居其實者也。那之言炳，受而喜之。崔亦猶催，迫而後動。瀋乎遊我色，而容物也。與乎止我德，不失己也。人之所畏不可不畏，則厲乎似世猶可制也。崔乎大哉，則不可制也。連乎好閉，不與物通，故悗乎忘其言也。此皆言其似而不可以狀求也。仁者於殺則矜之，以其愛之也；不仁者於殺則快之，以其惡之也。真人無所愛惡，則其殺也，豈不綽乎哉？此則見其所體矣。克己復禮，則視聽言動莫非禮也，用之為翼以行於世而已。入於不古不今，則豈有時哉？物探而後有知，是其不得已於事也。以德如軌轍之可循，則有足者皆可與之至於丘也。丘者，中高之地。中而不可不高者，德也。凡此皆用吾真而已，何動行之有哉？</span><span lang="EN-US" style="font-size:10.0pt;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">林註：真人與物宜而不為黨，心若不足而其道首出萬物之上。《老子》云：後其身而身先，若不足而不承也。與者自適，觚者獨立，而人皆可入，故曰不堅。其道舒張，雖虛而不華也。喜則其色炳煥，崔則迫而後動，遊其色而不藏，止於德而常靜。夫惟遊我德，故厲乎其似世；夫惟止我德，故崔乎未可制。終則退藏於密，連乎好閉，悅－下忘言而至矣。以刑為體者，其殺如秋冬，理之當然，雖殺而綽然有餘也。禮者德之華，所以行於外，有翼之象。以知為時者，因時之自然，不得已於事也。丘者，地之高，有足者，皆可至。以德為循，亦猶是也。此皆真人出而與人同者，亦何嘗經心哉？</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">詳道註：其狀義而不朋，不可得而親疏。若不足而不承，不可得而貴賤。觚而不堅，行雖弗圓而非固守。虛而不華，文雖弗實而非滅質。那乎其似喜，暢然自適也。崔乎不得已，迫而後應也。清乎進我色，音精於內，發神於外也。與乎止我德，利用於外，不蕩於內也。厲乎、警乎、連乎三者，至為去為也。愧乎其言，至言去言也。真人之道，至於去為去言者，以刑、禮、知、德為本而已矣。經中多以山喻道、丘喻德，藐姑射之山、隱井音粉之丘、具茨之山、崑崙之丘是也。真人之道用之不動，而人真以為動行者，是咯萬物之眾而疑天地雕斷之勞也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:#993300">　</span><span style="font-size: 10.0pt; font-family: 新細明體; color: #993300">碧虛註：真人之容狀非有朋黨也，復能謙沖若愚，卑而不受，觚而不堅，虛而不華，那乎似喜，崔乎不得已，言其虛曠悅悍，應物有節也。清乎、與乎，言其溫顏教育。厲乎、警乎，則聽厲而仰高也。連乎好閉、悅乎忘言，此真人之道不可測識者也。而刑、禮、知、德，治世之具，叉有以體、翼、時、循之。刑不寬，則失治體；禮不興，則化不行；知不明，則事留滯；以德循禮，然後能行於道也。土高日丘，人物之所歸聚。有足，言能行者皆可至也。真人無為，自合天理，世人見其成功，則以為動行者也。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">趙註：與物宜而非黨，周而不比也。中不足，則外物易入，此無所入，實若虛也。觚有稜角，易與物件；堅而不觚，則觚．不觚矣。虛而不華，大而非夸也。那乎、崔乎，外洋洋見於顏色，中實迫而後動也。清乎進我色，安安而能遷。與乎止我德，和而不流也。厲乎其似世，有人之形，無人之情也。警乎未可制，廣矣，大矣，物莫禦也。連乎好閉，無關鍵而不可開。悅乎忘言，默而成之也。刑、禮、知、德，不得已而應世之道也。以刑為體，象刑惟明，藏於不用也。以禮為翼，知和而和，叉以禮節之也。以知為時，動靜不失其時也。以德為循，言與有足者至於丘。丘，山也。有足，人也。與之者無足也，特寓形骸象耳目，人見其不行而自至，真以為有足也。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">鬳齊云：義而不朋，中立不倚也。慊然若不足，而不自卑承。觚，德之隅也。觚而不堅，有德之隅，而無圭角也。張乎，舒暢貌。虛者，有若無。不華，實也。那那似喜，不喜。崔，下也，處世應物有不得已之意。滀乎，充悅貌，其生色也眸然見於面，故日進我色。與乎，自得之貌，進我德，吉祥止止也。望之厲然與世人同，而其中實有崔乎不得已之意。警乎未可制，不屈於世也。連乎，密也。好閉，不欲開口。方其未言似不欲言，及其既言亦若不言，故悗乎其忘言也，兩句一意。以刑為體，雖殺而綽綽乎，無件我心也。以禮為翼，行於世而徇俗也，時乎用知是不得已而應事也。循天德之自然而無所容力，譬人登丘山，有足行者皆自至，不必謂動勞而後至也。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">此言真人之狀者，其心善淵而不可測，姑即其形似者論之。義而不朋，與物宜而非黨也。若不足而不承，自卑者人尊之也。在眾人，則宜物必黨，不足必承矣！觚而不堅，康而不劌也。虛而不華，實若虛也。那乎、崔乎，則言其情似喜於濟人利物，必似乎不得已，益無心之應，斯真應也。瀆乎進我色，眸然見於面，人喜即之也。與乎止我德，愛人也以德，人亦樂得之，此皆言其德容之盛，有以化物。厲乎，難釋，崔本作廣乎，官德量廣無不包，足以容斯世，所以警乎大哉獨成其天也。連乎其好閉，莫見其根門，若是則真人之道不容聲矣。禮、刑、知、德，皆先王治世之具，行乎自然，與民宜之，德則循之，而皆可至於高。循謂安而行之，非必動勞而可得也。陳碧虛照文如海、張君房校本，喜已世下三乎字並作也，與上下句協，似亦有理。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-family:新細明體;color:#993300">　　</span><span style="font-family: 新細明體; color: #993300">故其好之也一，其弗好之也一。其一也一，其不一也一。其一與天為徒，其不一與人為徒。天與人不相勝也，是之謂真人。死生，命也，其有夜旦之常，天也。人之有所不得與，皆物之情也。彼特以天為父，而身猶愛之，而況其卓乎！人特以有君為愈乎己，而身猶死之，而況其真乎！泉個，魚相與處於陸，相殉以濕，相濡以沫，不如相忘於江湖，與其譽堯而非桀也，不如兩忘而化其道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:#993300">　</span><span style="font-size: 10.0pt; font-family: 新細明體; color: #993300">郭註：常無心而順彼，故好惡、善惡與彼無二。無有不一者，天也；彼彼而我我，人也。真人同天人，齊彼我，曠然無不一，冥然無不任。知死生者命之極，非妄然也。真人在晝得晝，在夜得夜，以死生為晝夜，豈有所不得？今人有所不得，而憂虞在懷，皆物情耳，非理也。卓者，獨化之謂。人之所因者天，天之所生者獨化。人以天為父，晝夜寒暑皆安之而不敢惡，況卓爾獨化於玄冥之境，必安得不任之哉？真者不假於物，自然不可違，豈真＃１君命而已。故證以涸魚之喻，與其不足而相愛，豈若有餘而相忘？夫非譽皆生於不足，至足者忘善惡、遺死生，與變化為一，必安知堯、桀之所在邪？</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span><span style="font-size:10.0pt;font-family:新細明體;color:#993300">　</span><span style="font-size: 10.0pt; font-family: 新細明體; color: #993300">呂註：夫物視其所一而不見其所異，故其好之者，美與善也，而美善出於此；不好之者，惡與不善，而惡與不善亦出於此。則好與不好一也。一，猶水之湛然者；其不一，猶水之波流，亦水而已。知此，則非獨止而後止也。然有一，有不一者，其一與天為徒，退藏於密也；不一與人為徒，吉凶與民同息也。莫之致而致者，命；莫之為而為者，天。死生之相為夜旦，出於命與天，則人之</span><span style="font-size:10.0pt;font-family:新細明體;color:#993300">有所不得與，此物之情也。吾何為哀樂於其問哉？以天為吾之所自生，身猶愛之，況生之所自生！其為父也，卓矣，獨不愛之乎？苟惟知其卓者而愛之，則生無足听明矣。人特以有君為愈乎己，身猶死之，而況其真乎？苟知其真者而聽之，則死無足距明矣。性命之源涸，處乎人偽之陸，而徇濡以化義之濕沬，不若相忘於道術之江湖，而不知死生聚散也。益悅生惡死者，情；無死無生者，道。譽堯非桀亦情而已，知兩忘非譽而化其道，則所以忘死生者，未始不同也。<span lang="EN-US"><br>
		</span>
		　林註：此言刑、禮、知、德皆真也，故復明好與不好，冥為一致。其一也一，其不一也一，則一與不一復為一矣。天人齊等，無有高下，豈復有一與不一之相勝哉？死生之理，命也。陰陽之常，天也。真人任其自然，在晝得晝，在夜得夜，以死生為晝夜，豈有所不得與？然猶有息慮在懷，皆物情耳，非理也。卓者，天地之祖；真者，萬物之母。物自天生，以天為父，樂從而不敢違，況天之祖乎？以君為勝乎己猶以身死難，況萬物之母乎？涸魚濡沬，不若相忘於江湖，以喻大道之世，物各逍遙，雞犬相聞，民不往來。及至後世，道散朴離，趺提為七，整躉為義，父子兄弟懷情相欺，始思所以治之，譽堯非桀，紛爭無已，不若相忘於自然也。<span lang="EN-US"><br>
		</span>
		　陳詳道註．．一者無進於天下，卓然獨立，塊然獨處，天得之以清，地得之以寧，侯王得之以為天下正。是以古之得道者，始於致一，中於抱一，終於反一。此真人所以無適而非一也。萬物本一而不一者，物之私意；冥夫一者，則知物之私意亦一而已。故入而一則與天為徒；出而不一則與人為徒。與天為徒而不失人，與人為徒而不廢天，則一與不一復為一矣。夜者旦之藏，死者生之始，觀夜旦之不足係，則死生豈足卹哉？故真人無情於生死而生死與之皆，則夫人之有所不<span lang="EN-US">·
		</span>
		得與皆者，物之情也。人知以天為父，以君為尊，而不知所謂卓者尤當愛，真者尤當守也。至仁無親，則有恩以相生，養者不足於仁也。至知無知，則有情以相非，譽者不足於知也。江湖，譬道之廣大，故言道者多以水喻之。碧虛註：得與，猶相與。人之不能一好惡，同天人，齊彼我者，皆物情之所係也。彼唯知尊愛天命而未識保其妙道，唯知死節事君而不知外身修真。魚失水則相濡沬，適江湖則忘矣。人昧理則相非譽，得此道則化矣。<span lang="EN-US"><br>
		</span>
		　趙註：好之也一、弗好之也一，好惡在人，我則無好惡也。天則無好惡，人自有好惡耳，何勝負之有？知夜旦相代，天之所為；死生相代，命之所為。通乎晝夜之道，則知死生之說，人而不知此理，則悅生惡死，情皆然也。子之所以孝其父者，以父為天也，而在己之天不知愛，可乎？臣之所以忠其君者，雖死不顧，而真君之所存不知尊，可乎？魚處陸而思水，人處亂而思治，皆不免悅生惡死之情。相忘江湖，相忘道衍，則生死一理，何喜何懼哉？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:#993300">
		　鬳齋云：一，自然也，造化也。好惡之異同，皆不出乎造化之外，故一與不一皆一也。人能同好惡，則知天，故與天為徒；以好惡為異，則知人而已，故與人為徒。真人無好惡異同，無分乎天人，但循自然而已。涸魚之相濡沬，喻人處世有為；相忘於江湖，喻體道無為也。譽堯非桀一句，是其獨見自得處，無桀亦無堯，無譽亦無毀，兩忘而付之自然，是化之玖道也。<span lang="EN-US"><br>
		</span>
		　此論真人好惡出於至公，亦猶無好惡也。故好亦一，弗好亦一；其一也一，不一亦一。其一與天為徒，本乎自然，無所不一也；其不一與人為徒，或出使然，不純乎一也。以道觀之，一與不一亦一而已。天不人不因，人不天不成，亦何相勝之有！&#30422;恐世人泥夫述之不一，而失其理之大同。故又喻以人之生死猶天之有夜旦，凡戴天履地者，俱不免而有所不得與知者，皆物情蔽之耳；若攝情歸性，混合天人，則可以與知死生之理，猶夜旦之常，而不足芥蒂也。人以天為父，而猶尊愛之，況己之卓然者乎？君愈乎己，而身猶死之，況己之至真者乎？此又直指道體，以示人人能反求其卓然、至真者，則知吾之生死乃一念之起滅，一氣之往來耳。儻不明此，則失其所以生，何異魚之處陸而徇濡以濕沬？視相忘於江湖為何如哉？<span lang="EN-US"><br>
		</span>　南華自謂吾為是論，亦無異譽堯非桀，未能相忘而化其道，&#30422;欲人忘言而以心契之，又所以掃其逵也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family:新細明體;color:#993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:#993300">南華真經義海纂微卷之十五竟</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:#993300">＃１『真』應為『直』字。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>