<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="text-indent: 12.0pt; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size:24.0pt;
font-family:新細明體;color:#993300">南華真經義海纂微</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:#993300">經名：南華真經義海慕微。南宋褚伯秀纂集，約成書於咸淳庚午年（<span lang="EN-US">1270</span>年）。郭象、呂&#24693;卿、林疑獨、陳祥道、陳碧&#34394;（景元）、王雱、劉概、&#21556;傳、趙以夫、林希逸、李士表、王旦、范應元等十三家注，又加以自己裁斷或統論。十三家注之外的音讀或義釋亦間有雜引。一百零六卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size:18.0pt;
font-family:新細明體;color:#993300">南華真經義海纂微卷之十二</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;color:#993300">武林道士褚伯秀學</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family:新細明體;color:#993300">德充符第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:#993300">
		　　魯有兀者叔山無趾，踵見仲尼。仲尼曰：子不謹前，既犯患若是矣，雖今來，何及矣！無趾曰：吾唯不知務而輕用吾身，吾是以亡足。今吾來也，猶有尊足者存。吾是以務全之也。夫天無不覆，地無不載，吾以夫子為天地，安知夫子之猶若是也。孔子曰：丘則陋矣！夫子胡不入乎？請講以所聞！無趾出，孔子日：弟子勉之！夫無趾，兀者也，猶務學以復補前行之惡，而況全德之人乎？無趾語老恥曰：孔丘之於至人其未邪？彼何賓賓以學子為？彼且薪以淑詭幻怪之名聞，不知至人之以是為己栓桔邪？老聃曰：胡不直使彼以死生為一條，以可不可為一貫者，解其栓桔，其可乎？無趾曰：天刑之，安可解？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　郭註：踵，頻也。人生莫之為而任其自生，重身知務者也。若忘其自生，謹而矜之，輕用其身者也。猶有尊足存，言刖一足未虧其德。去其矜謹，任其自生，所以務全也。使天地而為覆載，則有時而息矣；無趾聞所聞而出，猶怪孔子方復學於老聃。師人以自得，是率其常然；舍己而效人，求非常之名也。故學非為幻怪也，而幻怪以之生；禮非為華薄也，而華薄由之興。故至人以為桎梏，欲以真理冥之。仲尼非不冥也，順物則名迸立，終不免乎名，其為桎梏也，孰能解之哉？</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span>
		<span style="font-size: 10.0pt; font-family: 新細明體; color: #993300">
		　呂註：無趾亡足而所以行者未嘗忘，所以行者，尊足之謂也。仲尼欲入而講所聞，性與天道，非所以泛語學者也，無趾不言而出，則所以相與有不容聲者矣。賓賓以學，疑至人其猶未邪！道以絕學為至，則世之所學者，至人觀之皆詼詭幻怪而為己極梏。夫唯以死生為一條，可不可為一貫，則極梏解矣！胡為不使之然哉？&#30422;可解者人刑，天刑則不可解也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　疑獨註：不知務，謂忘物。輕用吾身，謂忘形。尊足，謂道也。無趾務全道而忘身，外身而身存也。以夫子之德配天地，猶責其不謹、不及。此以進言，若以心言，則孔子辭以陋，請入而講所聞者是也。無趾默然而喻，故夫子勉弟子識之。又見老聃，疑夫子賓賓以學蘄以諔詭名聞，而不知至人之以是為桎梏，胡不思所以解之。&#30422;夫子學老聃亦世事當為，非有所覬也。老子以無趾未明其心，故使解其桎梏。無趾以為天命使然，不可解也。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span>
		<span style="font-size: 10.0pt; font-family: 新細明體; color: #993300">
		　詳道註：申徒、叔山之於王駘，其兀同，其所以處兀則異。叔山之於申徒，其務學同，其所以為學則異。即事觀之，名於教為尊；即道觀之，名於身為累。故古之得道者，冥得喪於一，已還功名於&#34886;，是謂帝之懸解，孰得而榮辱之哉？而世人競一時之虛譽，規死後之餘榮，疚蕾而不知歸，窘束而不自適，重囚桎梏何以異此然？孔子非好異以嶄名也，苟惡其極梏而思解之，則是任我違命，而更有為。安在其為孔子哉？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　碧虛註：尊足謂性，性不虧，則可稱全矣。仲尼請無趾入室講道，而無趾目擊意達，不言而出。孔子以無趾之進誨門人之心。無趾語老聃：孔子何賓賓以學子為，彼薪以幻怪名聞而不知至人以此為刑戮也，胡不思所以解之，上與造化同，死生一條也，下與物我齊，可不可一貫也。天刑不可解，未能泯&#36857;也。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span>
		<span style="font-size: 10.0pt; font-family: 新細明體; color: #993300">
		　趙註：叔山、仲尼問答與前章申徒、子產意同。孔子傳道修教，使天下學者贏糧而趨之，此所謂蘄以諔詭幻怪之名聞者也。聃謂無趾胡不使仲尼思所以解其桎梏，言知此理則無係累。無趾謂人生有形則有累，安能高舉不在世間，故曰天刑之安可解。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span>
		<span style="font-size: 10.0pt; font-family: 新細明體; color: #993300">
		　庸齋云：不知務，猶云不曉事。尊足，性也。二字下得奇。賓賓、恭謹、諔詭、幻怪，言其好名。桎梏者，言名為己累。天刑，猶天罰也。此皆寓言。至若無趾兀者也，猶務學以補前行之惡，而況全德之人乎，此語有益於世教。</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span>
		<span style="font-size: 10.0pt; font-family: 新細明體; color: #993300">
		　首章王胎得道而至命者也；次章申徒有德而知命者也；此章無趾務學以補過者也。南華論德充有三等，與《人間世》所序意同。夫子謂叔山不謹犯息，則其兀也必有以致之，彼亦謂不知務而輕用吾身，已自知其過。唯其知過，斯能補過，故聖門不棄焉。尊足，即所謂使其形者也，於此而務全，求得其道矣。無趾以夫子為天地，圖有以覆載之。夫子指其前失以為今來何及矣，無趾歎其猶若是，則有不滿於中，殊不知夫子之言正所以覆載之之道也。使無趾思所以補前行之失，而為全人形之殘，兀何加損焉？有以見聖賢化冶，曲成萬物，而不遺人品差殊，則其成也不無等降，如本篇所列者是也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　魯哀公問於仲尼曰：衛有惡人焉，曰哀駘它。丈夫與之處者，思而不能去。婦人見之，請於父母曰：與人為妻，寧為夫子妾者，數十而未止也。未嘗有聞其唱者也，常和人而已矣。無君人之位，以濟乎人之死，無聚祿以望人之腹。又以惡駭天下，和而不唱，知不出乎四域，且而雌雄合乎前，是必有異乎人者也。寡人召而觀之，果以惡駭天下。與寡人處，不至以月數，而寡人有意乎其為人也；不至乎期年，而寡人信之。國無宰，而寡人傳國焉。悶然而後應，氾而若辭。寡人醜乎，卒授之國。無幾何也，去寡人而行，寡人卹焉若有亡也，若無與樂是國也。是何人者也？仲尼曰：丘也嘗使於楚矣，適見豚子食於其死母者，少焉胸若皆棄之而走。不見己焉爾，不得類焉爾。所愛其母者，非愛其形者也，愛使其形者也。戰而死者，其人之葬也不以霎資；刖者之屨，無為愛之；皆無其本矣。為天子之諸御，不爪剪，不穿耳；取妻者止於外，不得復使。形全猶足以為爾，而況全德之人乎？今哀胎它未言而信，無功而親，使人授己國，唯恐其不受也，是必才全而德不形者也。哀公日：何謂才全？仲尼曰：死生、存亡、窮達、貧富、賢與不肖、毀譽、飢渴、寒暑，是事之變，命之行也；日夜相代乎前，而知不能規乎其始者也。故不足以滑和，不可入於靈府。使之和豫通，而不失於兌；使日夜無卻而與物為春，是接而生時乎心者也。是之謂才全。何謂德不形？曰：平者，水停之盛也。其可以為法也，內保之而外不蕩也。德者，成和之脩也。德不形者，物不能離也。一及公異日以告閔子曰：始也吾以南面而君天下，執民之紀而憂其死，吾自以為至通矣。今聞至人之言，恐吾無其實，輕用吾身而亡吾國，吾與孔丘非君臣也，德友而已矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　郭註：惡駭天下而人歸之者，明不由權勢飲食而往，不由形美招致而往也。夫才全者，與物無害。故入獸不亂群，入烏不亂行，而為萬物之林藪。哀公與處，未經月己覺其有遠趣；不至期年，委以國政。悶然而應，氾若而辭，寵辱不驚也。夫生者以才德為類，死而才德去矣，故失類而走；情苟類焉，形雖不同，而物無害心；情類苟亡，雖母子不足以固其志矣。使形者才德也。嬰者，武所資，戰死則無武，嬰將安施？探擇嬪御、燕爾新婚，皆以形好為意，故足以降至尊之情，回貞女之操，德全而物愛之也，宜矣！死生、存亡、飢渴、寒暑，其理固當，不可逃也。人之生也，非誤生；生之所有，非妄有。天地雖大，萬物雖多，而吾之所遇，適在於是，則絕力至知，弗能違也。命行事變，不舍晝夜，始非知之所規，故非情之所留，知命之必行，事之必變，豈於終規始，在新戀故哉。苟知性命之固當，雖死生窮達，千變萬化，而湛然自若，和理在身。靈府者，精神之宅，不以憂息驚神。使和性不滑，靈府閑豫，不失其兌，泯然任之，順四時而俱化也。天下之平，莫盛於停水，內保其明，外無情偽，玄鑒洞照，與物無私，故能全其平、行其法。無事不成，無物不和，此德之不形者，是以天下樂推而不厭也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　呂註：無君位，則至貴之德不足名。無聚&#31108;，則至富之業不足比。天下皆以情求之而不得，則以為至嘖而思之。神無方而無不在，則知不出乎四域也。萬物負陰而抱陽，則分矣。雌雄合前，妙乎陰陽而不測，是以意其異乎人。閒然、氾若，則非肯以物為事。卒授之國，亦寓焉耳。無幾何而行，寶然喪之也。豚子死母之喻，言神之在母，乃所以在子，相與為類也；神離其母，則不得類，所以去之。戰之有嬰，所以自衛；戰死則無所事嬰。刖者之不愛其屨，皆無其本矣，神使其形，所以為本也。嬪御新婚，猶以形全而致重，況德全乎？未言而信，無功而親，是必才全而德不形者也。死生存亡等目在人，則事之變；在天，則命之行。日夜相代，知不能規，吾何容心哉？和者，神之所好。靈府，神之所宅。其神和豫通而不失於兌，則其神無卻，而不見有晝夜之間，與物為春，是與物接而生時乎心者也。水平而明，其性然也，內保外不蕩，勿撓之也，喻人之性亦然。萬物皆備則成，萬物為一則和。德者，成和之脩。德不形，則同於初，物安得離其所自生哉？</span><span lang="EN-US" style="font-size:10.0pt;font-family:&quot;New MingLiu&quot;;color:#993300"><br>
		</span>
		<span style="font-size: 10.0pt; font-family: 新細明體; color: #993300">
		　林註：哀駘它無位、無祿、惡駭天下，唯才德內充所以&#34886;歸之，不役乎分外，故知不出乎四域與物為一，故雌雄合乎前也。悶然氾若，無心而不係貌。無幾何而去，難進易退也。豚子之於母，生為己類，死則不類矣，喻君子以才德為類，而不以形骸為愛。形謂六骸耳目。使其形者，道德性命之理也。戰死而無用嬰，刖者之無用屨，喻形以才德為本，非其本則形無用也。嬪御、前爪、穿耳、娶妻者，以形傷不使，&#30422;擇形全者為用，況全德之人乎！死生、存亡、飢渴、寒暑，事變命行，日夜相</span><span style="font-size:10.0pt;font-family:新細明體;color:#993300">代，雖有至知不能度其所始，唯才全者無得無喪，任之而已。故不足以滑和，不失於兌悅，日夜無卻，忘變之至，與物為春，有以生之也。此言造化無極，事物日生，而不物者未嘗死。接而生時乎心，謂至人因時接物，感而遂通而已。停水均平，天下取法。德不形者，亦若是也。德者，和成之脩，化行而不知所以化。德不形者，物不離，功成而不知所以功也。<span lang="EN-US"><br>
		</span>　詳道註：王駘以兀而取物最，哀駘它以惡而物不離，&#30422;有尊形存焉，雖兀猶全也；有至貌存焉，雖惡猶美也。所謂至貌者，才全而德不形是也<span lang="EN-US">o
		</span>
		枚丈夫婦人之所慕，烏獸之所親，以至國君願授之國，非使物保而物自保之也。母愛以使形為本，戰者以勇為本，行者以足為本，哀駘它所以存而見任、去而見思者，有本故也。德全則顯而為才，才全則入而為德，德不形則自死生存亡以至不失於兌，不以物易己也。自日夜無卻以至生時乎心，不以己忘物也。內保之則無失其實，外不蕩則無感其名。所謂德者，脩其性而復於成和而已。哀公之於孔子始為君臣，而終為德友，其悟也&#30422;亦微矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:#993300">
		　碧虛註：權勢聚祿，可以活人，故&#34886;歸之。今匹夫而&#34886;歸者，以德為丘也。己，性也，生則己類，死則失類，豚母亡其己性，豚子失其己類，故棄而走，喻哀公鮮德而至人遠之也。嬰以旌武，屨以飾足，戰死、刖足皆忘其本，飾安用哉？死生至寒暑十六目，是為塵網，几涉世者，莫能逃，委之天命，是日德充。然猶為方內之士，彼遊方之外者，修然縣解，入於大妙。故仲尼得以忘言，哀公絕其所問也。炎涼事變，晨夕不停，雖巧歷規度，莫定乎前，誰復計其終乎？靈府既虛，自然和理，閑豫通達，不滯常有，兌悅之懷，虛妙之心，未嘗間斷也。春氣茂養，同聖賢育物之心。水停之盛，為大匠之所取法。德在內則成身，施於外則和物。成和之理，非脩莫就也。執民之紀而憂其死，未能芻狗萬物。忘國則身富，忘勢則德充矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:#993300">
		　趙註：哀駘它即不言之仲尼，時仲尼自衛反魯。形容醜惡，故曰衛有惡人焉。丈夫與之處，思而不能去，喻諸侯敬之。婦人願為妾，喻弟子從之。和而不唱，迷而不作也。君位聚祿，喻道濟天下而為素王也。知不出域雌雄合前，言所知不過日用之常，所見不越夫婦之愚，而所以與人異者何也？哀公遺形取德，授之國政，未幾而去。仲尼喻以豚子食於死母，少焉覺非己類，棄之而走。燔肉不至，孔子不稅冕而行，豈得已哉？戰死之無用嬰，猶刖者之無用屨也。嬪御新婚，又以喻才全德不形。死生至寒暑十六者，人所不能免，循環晝夜，莫規始終而不足以亂吾天和；入吾方寸，盎然歡然，萬象皆春，接而生時，感而遂通也。水停之盛，天下為法也。德脩而成和，和則同物，德離物則形，形則非德矣。此哀公所以稱孔子為德友也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:#993300">
		　鬳齋云：知不出乎四域，言所知不出乎世外。雌雄合乎前，與物狎也，即涯烏不驚之意心豚子之喻，謂人之愛惡不在形之美惡。戰死不用嬰，非行禮之喪，猶刖者之屨無所施也，此明德在內而不在外。嬪御、不剪爪、不穿耳，貴全其形，不事脩飾，新娶者免役，《禮記》有之，此借全形以喻全德。死生、窮達、事變、命行，日夜迭運於前，雖知者不能求其始，而不足以滑胸中之和，不入於靈府，不動其心也。日夜無卻，言日新不已，與物為春，遇事皆樂也。接而生時乎心，接猶感，時猶時中之時，隨事所感而應之。才全謂全質性。德不形，言不顯伐。內保外不蕩，形容水平可法之意。成全性中之和是其德之脩也。德不形者，無所往而非德，故物不能離焉。非君臣也，德友而已，與孟子友之云乎意同。按：雌雄之義，所解不一。或以為禽獸者，本於《列子》雌雄在前孳尾成&#32675;道之說。竊考經意丈夫與之處思而不能去婦人願為妄之語，則雌雄合乎前，言丈夫婦人歸之者&#34886;也。戰而死者，其人之葬也，不以嬰資，舊來從資絕句；嬰者，飾武之具，形似方扇，以木為之，衣以白布，畫以雲氣，夾車兩邊，所以自衛也；資或訓用、訓送或略而不言，殊無碗論，後得無隱講師從嬰絕句，以助釋資，文從理順，經旨大明。續考《禮記<span lang="EN-US">·</span>檀弓篇》周人置嬰，孔子之喪飾棺牆置嬰，又置絞衰設簍嬰，絞，音爻。萋，音柳。《周禮》作柳嬰。又《明堂位》云：周之璧嬰，鄭氏註：天子八嬰，皆戴璧垂羽；諸侯六嬰，皆戴圭；大夫四嬰；士二嬰，皆戴矮儒係錐切冠纓。據此，則古者喪禮通用嬰，非特為飾武設。竊原南華本意，謂先聖制禮使人養生送死而無憾，周以棺金，飾以柳嬰，貴賤隆殺各當其宜，所以慎終也；若戰而死，則非正命，又失用師之道，故其葬也，不以嬰，形且不得全歸，何望儀物之備哉？亦猶刖者之不愛其屨也。此&#65287;章從上文豚子食於死母起喻，至此又疊喻以結之，不過形容德充於內者無假於外；德餒於中者外飾無益也。與物為春，是接而生時乎心，言才全而德不形者，至和內蘊，接物無間，若青陽流布，無不被生育之恩。益以無心為心，故能無感不應。濂溪先生不去窗前草云，與自家意思一同，亦此義。或問：方其不感不接，和安在哉？曰：如樂在懸、聲無隱乎爾。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family:新細明體;color:#993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:#993300">南華真經義海纂微卷之十二竟</span></b></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>