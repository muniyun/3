<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 18.0pt; font-family: 新細明體; color: maroon">道德真經指歸</span></b></p>
		<p style="margin:0cm;margin-bottom:.0001pt" align="left">
		<span style="font-family: 新細明體; color: maroon">
		經名：道德真經指歸。又名《老子指歸》。漢嚴遵（字均平）撰。原本十三卷，抉前六卷。底本出處：《正統道藏》洞神部玉訣類。參校本：一、成都怡蘭堂叢書本（簡稱怡蘭本）；二、秘冊匯函本（簡稱秘冊本）。補遺據王德有《老子指歸》點校本（中華書局一九九四年版）。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經指歸卷之七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">蜀郡嚴遵字君平撰谷神子註</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon">&nbsp;</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">上德不德章</span><span lang="EN-US" style="font-size: 10.0pt; font-family: New MingLiu; color: maroon; background: lime">#1</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">上德不德</span><span style="font-size: 9.0pt; font-family: 新細明體; color: maroon">其德玄也</span><span style="font-family: 新細明體; color: maroon">，是以有德</span><span style="font-size: 9.0pt; font-family: 新細明體; color: maroon">德不還也</span><span style="font-family: 新細明體; color: maroon">。下德不失德</span><span style="font-size: 9.0pt; font-family: 新細明體; color: maroon">德可聞也</span><span style="font-family: 新細明體; color: maroon">，是以無德</span><span style="font-size: 9.0pt; font-family: 新細明體; color: maroon">德反身也</span><span style="font-family: 新細明體; color: maroon">。上德無為</span><span style="font-size: 9.0pt; font-family: 新細明體; color: maroon">物自然也</span><span style="font-family: 新細明體; color: maroon">而無不為</span><span style="font-size: 9.0pt; font-family: 新細明體; color: maroon">功歸天也</span><span style="font-family: 新細明體; color: maroon">，下德為之</span><span style="font-size: 9.0pt; font-family: 新細明體; color: maroon">枉精神也</span><span style="font-family: 新細明體; color: maroon">，而有以為</span><span style="font-size: 9.0pt; font-family: 新細明體; color: maroon">功歸人也</span><span style="font-family: 新細明體; color: maroon">。上仁為之</span><span style="font-size: 9.0pt; font-family: 新細明體; color: maroon">加恩愛也</span><span style="font-family: 新細明體; color: maroon">，而無以為</span><span style="font-size: 9.0pt; font-family: 新細明體; color: maroon">禪聖賢也</span><span style="font-family: 新細明體; color: maroon">。上義為之</span><span style="font-size: 9.0pt; font-family: 新細明體; color: maroon">制有民也</span><span style="font-family: 新細明體; color: maroon">，而有以為傳子孫也。上禮為之</span><span style="font-size: 9.0pt; font-family: 新細明體; color: maroon">節事原也</span><span style="font-family: 新細明體; color: maroon">，而莫之應失人心也，則攘臂而仍之</span><span style="font-size: 9.0pt; font-family: 新細明體; color: maroon">強和親也</span><span style="font-family: 新細明體; color: maroon">。故失道而後德</span><span style="font-size: 9.0pt; font-family: 新細明體; color: maroon">名始萌也</span><span style="font-family: 新細明體; color: maroon">，失德而後仁</span><span style="font-size: 9.0pt; font-family: 新細明體; color: maroon">愛和形也</span><span style="font-family: 新細明體; color: maroon">，失仁而後義分職明也，失義而後禮</span><span style="font-size: 9.0pt; font-family: 新細明體; color: maroon">玉帛行也</span><span style="font-family: 新細明體; color: maroon">。禮者，忠信之薄</span><span style="font-size: 9.0pt; font-family: 新細明體; color: maroon">實衰亡也</span><span style="font-family: 新細明體; color: maroon">，而亂之首</span><span style="font-size: 9.0pt; font-family: 新細明體; color: maroon">巧偽門也</span><span style="font-family: 新細明體; color: maroon">。前職者</span><span style="font-size: 9.0pt; font-family: 新細明體; color: maroon">預設然也</span><span style="font-family: 新細明體; color: maroon">，道之華</span><span style="font-size: 9.0pt; font-family: 新細明體; color: maroon">化未聞也</span><span style="font-family: 新細明體; color: maroon">，而愚之始</span><span style="font-size: 9.0pt; font-family: 新細明體; color: maroon">惑亂根也。</span><span style="font-family: 新細明體; color: maroon">是以大丈夫</span><span style="font-size: 9.0pt; font-family: 新細明體; color: maroon">體道君也</span><span style="font-family: 新細明體; color: maroon">，處其厚</span><span style="font-size: 9.0pt; font-family: 新細明體; color: maroon">含忠信也</span><span style="font-family: 新細明體; color: maroon">，不處其薄</span><span style="font-size: 9.0pt; font-family: 新細明體; color: maroon">去禮云也</span><span style="font-family: 新細明體; color: maroon">，處其實</span><span style="font-size: 9.0pt; font-family: 新細明體; color: maroon">動有因也</span><span style="font-family: 新細明體; color: maroon">，不處其華</span><span style="font-size: 9.0pt; font-family: 新細明體; color: maroon">不前識也</span><span style="font-family: 新細明體; color: maroon">。去彼取此</span><span style="font-size: 9.0pt; font-family: 新細明體; color: maroon">求諸身也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：天地所由，物類所以，道為之元，德為之始，神明為宗，太和為祖。道有深微，德有厚薄，神有清濁，和有高下。清者為天，濁者為地，陽者為男，陰者為女。人物稟假，受有多少，性有精粗，命有長短，情有美惡，意有大小。或為小人，或為君子，變化分離，剖判為數等，故有道人，有德人，有仁人，有義人，有禮人。敢問彼人何行而名號殊謬，以至於斯？莊子曰：虛無無為，開導萬物，謂之道人；清靜因應，無所不為，謂之德人；兼愛萬物，博施無窮，謂之仁人；理名正實，處事之義，謂之義人；謙退辭讓，敬以守和，謂之禮人。凡此五人，皆樂長生，尊厚德，貴高名，各慎其情性，任其聰明，道其所長，歸其所安。趨務舛馳，或否或然，變化殊方，建號萬差。德有優劣，世有盛衰，風離俗異，民命不同，故或有溟涬玄寥而無名，或濛澒芒芒而稱皇，或汪然漭汎而稱帝，或廓然昭昭而稱王</span><b><span lang="EN-US" style="font-size: 10.0pt; color: maroon; background: lime">#2</span></b><span style="font-family: 新細明體; color: maroon">，或遠通參差而稱伯，此其可言者也。然而伯非伯，而王非王，而帝非帝，而皇非皇，而有非有，而無非無。千變萬化，不可為計，重累億萬，不可為名。何以明之？夫易姓而王，封於太山，禪於梁父者，七十有二義。其有形兆圻堮髣&#39668;不可識者，不可稱言。此其性命不同，功名不齊者耶？非也。是故上德之君，體道而存，神與化倫，德動玄冥，天下王之，莫有見聞，德歸萬物，皆曰自然。</span><span style="font-size: 9.0pt; font-family: 新細明體; color: maroon">上德不德，與道同也。</span><span style="font-family: 新細明體; color: maroon">下德之君，體德而行，神與化遊，德配皇天，天下王之，或見或聞，德流萬物，復反其君。</span><span style="font-size: 9.0pt; font-family: 新細明體; color: maroon">下德不失德，德德之也</span><span style="font-family: 新細明體; color: maroon">。夫何故哉？上德之君，性受道之纖妙，命得一之精微，性命同於自然，情意體於神明，動作倫於太和，取舍合乎天心。神無所思，志無所慮，聰明玄遠，寂泊空虛。動若無形，靜若未生，功若天地，事如嬰兄，遺形藏志，與道相得，溟涬濛澒，天下莫知，潼溶方外，翱翔至遠。陰陽為使，鬼神為謀，身與道變，上下無窮，進退推移，常與化俱。故恬淡無為，而德盈于玄域；玄默寂寥，而化流於無極。恩不可量，厚不可測，兼包大營，澤及萬國，知不足以倫其化，言不足以導其俗。天下咮咮喁喁，皆蒙其化而被其和。若此者元無，絕而不知為之者何誰也。</span><span style="font-size: 9.0pt; font-family: 新細明體; color: maroon">所謂上德無為而無以為</span><span style="font-family: 新細明體; color: maroon">。下德之君，性受道之正氣，命得一之下中，性命比於自然，情意幾於神明，動作近於太和，取舍體於至德。託神於太虛，隱根於玄冥，動反柔弱，靜歸和平，載規履矩，鏡視太清，變化惚恍，因應無形，希夷茫昧，幾無號謚，方地隨天，與化為常，德盛澤流，洋溢萬方。美德未形，天下童蒙，四海為一，蕩蕩玄默，與民俯仰，與物相望。當此之時，大道未分，醇德未剖，六合之內，一人獨處。其務損而不益，其事修而不作，所為者寡，所守者約，民敦厚而忠信，世和慎而寂泊。水草為&#31288;積，裘褐為盛服，巨木為廓廟，巖穴為室宅。主如天地，民如草木，被道合德，恬淡無欲，陰陽和洽，萬物蕃殖，無有制令，宇內賓伏，嘉禾朱草，勺藥而生，神龍鳳凰，與人相託，甘露降而不霽，祥風動而不息。無義無仁，六合之內，和合天親；無節無祀，四海之內，親為兄弟。親而不和，敬而不恭，天地人物，混沌玄通。</span><span style="font-size: 9.0pt; font-family: 新細明體; color: maroon">下德為之而有以為</span><span style="font-family: 新細明體; color: maroon">。上仁之君，性醇粹而清明，皓白而博通。心意虛靜，神氣和順，管領天地，無不包裹。睹微得要，以有知無，養生處德，愛民如子。昭物遭變，響應影隨，經天之分，明地之理，別人物之宜，開知故之門。生事起福，以益萬民，錄內略外，導之以親，積思重厚，以招殊方。法禁平和，號令寬柔，舉措得時，天下歡喜，雷霆不暴作，風雨不卒起，草木不枯瘁，人民不夭死。跂行喙息，皆樂其生；蜎飛蝡動，盡得其所。老弱&#32675;遊，壯者耕桑，人有玄孫，黃髮兒齒，君如父母，民如嬰兒，德流四海，有而不取。</span><span style="font-size: 9.0pt; font-family: 新細明體; color: maroon">上仁為之而無以為</span><span style="font-family: 新細明體; color: maroon">。上義之君，性和平正，而達通情，察究利害，辯智聰明，心如規矩，志如尺衡，平靜如水，正直如繩。好舉大功，以建鴻號，樂為福始，惡為禍先。秉權操變，以度時世；崇仁勵義，以臨萬民。因天地之理，制萬物之宜，事親如奉神，履民如臨深。兼聽萬國，折之以中，威而不暴，和而不淫，嚴而不酷，察而不刻，原始定終，立勢御民。進退與時流，屈伸與化俱，事與務變，禮與俗化。，號令叉信，制分別明。網要而不疏，法正而不淫，萬事&#20915;於臣下，權勢獨斷於君。廷正以慎道，顯善以發姦，作五刑，刻肌膚。敬元貴始，常與名俱，因節而折，循理而割。權起勢張，威震海內，去己因彼，便民不苛，纖芥之惡貶，秋豪之美舉。內施王室，外及人物，承弊通變，存亡接絕，扶微起幼，仁德復發，有土傳嗣，子孫不絕。</span><span style="font-size: 9.0pt; font-family: 新細明體; color: maroon">上義為之而有以為</span><span style="font-family: 新細明體; color: maroon">。上禮之君，性和而情柔，心疏而志欲，舉事則陰陽，發號順四時，紀綱百變，網羅人心，尊寵君父，卑損臣子。正上下，明差等，序長幼，別夫婦，合人倫，循交友。歸奉條貫，事有差品，拘制者褒錄，不羈者削貶。優游強梁，包裹風俗，導以中行，順心從欲，以和節之。迫情禁性，防隄未萌，牽世繫俗，使不得淫。絕人所不能以，強人所不能行，勞神傷性，事眾費煩，亂得以治，危得以寧。知故通達，醇殼消亡，大道滅絕，仁德不興，天心不洽，四位失常，雷霆毀折，萬物夭傷。父子有喪，而天下為之和，晝夜悽悽而世不為之化，鐘磬喤喤而俗不為之變，沈吟雅韻而風不為之移。謙退辭讓，天下不信；守柔伏雌，天下不親。懸爵設賞，賢人不下；攘臂執圭，君子不來。</span><span style="font-size: 9.0pt; font-family: 新細明體; color: maroon">上禮為之而莫之應</span><span style="font-family: 新細明體; color: maroon">。夫何故哉？辭豐貌美，而誠心不施故也。是故帝王根本，道為元始。道失而德次之，德失而仁次之，仁失而義次之，義失而禮次之，禮失而亂次之。凡此五者，道之以一體，而世主之所長短也。故所為非其所欲也，所求非其所得也，不務自然而務小薄。夫禮之為事也，中外相違，華盛而實毀，末降而本衰。禮薄於忠，權輕於威，信不及義，德不逮仁，為治之末，為亂之元，詐偽所起，忿爭所因。故制禮作樂，改正易服，進退威儀，動有常節，先識來事，以明得失。此道之華而德之末，一時之法，一隅之術也，非所以當無窮之世，通異方之俗者也。是故禍亂之所由生，愚惑之所由作也。</span><span style="font-size: 9.0pt; font-family: 新細明體; color: maroon">所謂前識者，道之華，而愚之始。</span><span style="font-family: 新細明體; color: maroon">何以明之？莊子曰：夫天地之應因於事，事應於變。變無常時，是以事不可預設，而變不可先圖，猶痛不可先摩，而痒不可先折，五味不可以升斗和，琴瑟不可以尺寸調也。</span><span style="font-size: 9.0pt; font-family: 新細明體; color: maroon">夫禮制一時，時移則禮別</span><span style="font-family: 新細明體; color: maroon">。</span><span style="font-size: 9.0pt; font-family: 新細明體; color: maroon">今以一時之禮，制無窮之俗，猶膠柱刻舟，調琴執尺，故不可經遠也</span><span style="font-family: 新細明體; color: maroon">。故至微之微，微不可言；而至妙之妙，妙不可傳。忠信之至，非禮之所能飾；而時和先後，非數之所能存也。故聰明博達，智慮四起，睹陰之綱，得陽之紀，明鬼神之道，通萬物之理。仰則見天之裹，俯則見地之裹，教民不休，事至不止，以此致平，非所聞也。</span><span style="font-size: 9.0pt; font-family: 新細明體; color: maroon">言有為之知非致太平之術也。</span><span style="font-family: 新細明體; color: maroon">比夫萬物之託君也，猶神明之居身而井水之在庭也。水不可以有為清也，神不可以思慮寧也。夫天地之間，萬物並興，不可以有事平也，是以大丈夫之為化也，體道抱德，太虛通洞，成而若缺，有而若亡，其靜無體，動而無聲，忠信敦殼，不知為首，玄默暗昧，朴素為先。</span><span style="font-size: 9.0pt; font-family: 新細明體; color: maroon">居實處厚。</span><span style="font-family: 新細明體; color: maroon">損心棄意，不見威儀，無務無為，若龍若蛇。違禮廢義，歸於無事；因時應變，不預設然。秉微統要，與時推移；取合屈伸，與變俱存。禍亂患咎，求之於己；百祥萬福，無情於人。去彼取此。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">　　得一章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">昔之得一者</span><span style="font-size: 9.0pt; font-family: 新細明體; color: maroon">資以生也</span><span style="font-family: 新細明體; color: maroon">，天得一以清</span><span style="font-size: 9.0pt; font-family: 新細明體; color: maroon">健利正也</span><span style="font-family: 新細明體; color: maroon">，地得一以寧</span><span style="font-size: 9.0pt; font-family: 新細明體; color: maroon">順直方也</span><span style="font-family: 新細明體; color: maroon">，神得一以靈</span><span style="font-size: 9.0pt; font-family: 新細明體; color: maroon">變化通也</span><span style="font-family: 新細明體; color: maroon">，谷得一以盈</span><span style="font-size: 9.0pt; font-family: 新細明體; color: maroon">含洋洋也</span><span style="font-family: 新細明體; color: maroon">，侯王得一以為天下正</span><span style="font-size: 9.0pt; font-family: 新細明體; color: maroon">化和平也</span><span style="font-family: 新細明體; color: maroon">。其致之</span><span style="font-size: 9.0pt; font-family: 新細明體; color: maroon">所以停也</span><span style="font-family: 新細明體; color: maroon">，天無以清</span><span style="font-size: 9.0pt; font-family: 新細明體; color: maroon">無陰陽也</span><span style="font-family: 新細明體; color: maroon">，將恐裂</span><span style="font-size: 9.0pt; font-family: 新細明體; color: maroon">不得清也</span><span style="font-family: 新細明體; color: maroon">，地無以寧</span><span style="font-size: 9.0pt; font-family: 新細明體; color: maroon">無剛柔也</span><span style="font-family: 新細明體; color: maroon">將恐發</span><span style="font-size: 9.0pt; font-family: 新細明體; color: maroon">不得寧也</span><span style="font-family: 新細明體; color: maroon">，神無以靈</span><span style="font-size: 9.0pt; font-family: 新細明體; color: maroon">無弛張也</span><span style="font-family: 新細明體; color: maroon">將恐歇</span><span style="font-size: 9.0pt; font-family: 新細明體; color: maroon">不得靈也</span><span style="font-family: 新細明體; color: maroon">，谷無以盈</span><span style="font-size: 9.0pt; font-family: 新細明體; color: maroon">無滿空也</span><span style="font-family: 新細明體; color: maroon">將恐竭</span><span style="font-size: 9.0pt; font-family: 新細明體; color: maroon">不得盈也</span><span style="font-family: 新細明體; color: maroon">，侯王無以為正</span><span style="font-size: 9.0pt; font-family: 新細明體; color: maroon">憍&#24673;盈也</span><span style="font-family: 新細明體; color: maroon">而貴高</span><span style="font-size: 9.0pt; font-family: 新細明體; color: maroon">無為民也</span><span style="font-family: 新細明體; color: maroon">將恐&#36471;</span><span style="font-size: 9.0pt; font-family: 新細明體; color: maroon">宗廟傾也</span><span style="font-family: 新細明體; color: maroon">。故貴以賤為本</span><span style="font-size: 9.0pt; font-family: 新細明體; color: maroon">辱生榮也，</span><span style="font-family: 新細明體; color: maroon">高以下為基</span><span style="font-size: 9.0pt; font-family: 新細明體; color: maroon">由卑成也</span><span style="font-family: 新細明體; color: maroon">。侯王自謂</span><span style="font-size: 9.0pt; font-family: 新細明體; color: maroon">戒其情也</span><span style="font-family: 新細明體; color: maroon">孤寡不穀</span><span style="font-size: 9.0pt; font-family: 新細明體; color: maroon">卑微名也</span><span style="font-family: 新細明體; color: maroon">，唯斯以賤為本與</span><span style="font-size: 9.0pt; font-family: 新細明體; color: maroon">體以藏也</span><span style="font-family: 新細明體; color: maroon">？非耶</span><span style="font-size: 9.0pt; font-family: 新細明體; color: maroon">事非一也</span><span style="font-family: 新細明體; color: maroon">？故造輿於無輿</span><span style="font-size: 9.0pt; font-family: 新細明體; color: maroon">與物亡也</span><span style="font-family: 新細明體; color: maroon">，不欲碌碌如玉</span><span style="font-size: 9.0pt; font-family: 新細明體; color: maroon">寡以藏也</span><span style="font-family: 新細明體; color: maroon">，落落如石</span><span style="font-size: 9.0pt; font-family: 新細明體; color: maroon">眾且章也</span><span style="font-family: 新細明體; color: maroon">。經反者道之動</span><span style="font-size: 9.0pt; font-family: 新細明體; color: maroon">變化方也</span><span style="font-family: 新細明體; color: maroon">，弱者道之用</span><span style="font-size: 9.0pt; font-family: 新細明體; color: maroon">和為常也</span><span style="font-family: 新細明體; color: maroon">。天地之物</span><span style="font-size: 9.0pt; font-family: 新細明體; color: maroon">謂有形也</span><span style="font-family: 新細明體; color: maroon">生於有</span><span style="font-size: 9.0pt; font-family: 新細明體; color: maroon">因和萌也</span><span style="font-family: 新細明體; color: maroon">，有生於無</span><span style="font-size: 9.0pt; font-family: 新細明體; color: maroon">始空冥也</span><span style="font-family: 新細明體; color: maroon">。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：一者，道之子，神明之母，太和之宗，天地之祖。於神為無，於道為有，於神為大，於道為小。故其為物也，虛而實，無而有，圓而不規，方而不矩，繩繩忽忽，無端無緒，不浮不沈，不行不止，為於不為，施於不與，合囊變化，負包分理。無無之無，始始之始，無外無內，混混沌沌，芒芒汎汎，可左可右。虛無為常，清靜為主，通達萬天，流行億野，萬物以然，無有形兆。寶然獨存，玄妙獨處，周密無間，平易不改，混冥皓天，無所不有。陶冶神明，不與之同；造化天地，不與之處。稟而不損，收而不聚，不曲不直，不先不後，高大無極，深微不測。上下不可隱議，旁流不可揆度，潢爾舒與，皓然銲生。銲生而不與之變化，變化而不與之俱生。不生也而物自生，不為也而物自成。天地之外，毫釐之內，稟氣不同，殊形異類，皆得一之一以生，盡得一之化以成。故一者，萬物之所導，而變化之至要也；萬方之準繩，而百變之權量也。一，其名也；德，其號也；無有，其舍也；無為，其事也；無形，其度也；反，其大數也；和，其歸也；弱，其用也。故能知一，千變不窮，萬輪不失；不能知一，時凶時吉，持國者亡，守身者沒。是故昔之得一者，天之性得一之清，而天之所為非清也。無心無意，無為無事，以順其性；玄玄默默，無容無式，以保其命。是以陰陽自起，變化自正，故能剛&#24484;運動，以致其高，清明大通，皓白和正，純粹真茂，不與物糅，礭然大易，乾乾光耀，萬物資始，雲蒸雨施，品物流形，元首性命，玄玄蒼蒼，無不盡覆。</span><span style="font-size: 9.0pt; font-family: 新細明體; color: maroon">天得一以清</span><span style="font-family: 新細明體; color: maroon">。地之性得一之寧，而地所為非寧也。無知無識，無為無事，以順其性；無度無數，無憂無利，以保其命。是以山川自起，剛柔自正，故能信順柔弱，直方和正，廣大無疆，深厚清靜，萬物資生，無不成載。</span><span style="font-size: 9.0pt; font-family: 新細明體; color: maroon">地得一以寧。</span><span style="font-family: 新細明體; color: maroon">神之性得一之靈，而神之所為非靈也。不思不慮，無為無事，以順其性；無計無謀，無響無首，以保其命。是以消息自起，存亡自正，故老能復壯，死能復生，困能復達，廢能復榮，變化不極，反覆不窮，物類託之，不失其中。</span><span style="font-size: 9.0pt; font-family: 新細明體; color: maroon">神得一以靈。</span><span style="font-family: 新細明體; color: maroon">谷之性得一以盈，而谷之所為非盈也。不欲不求，無為無事，以順其性；不仁不義，不與不施，以保其命。是以實虛自起，盛衰自正，故能蒸山流澤，以為通德，涓涓不息，綿綿不絕，皓皓洋洋，脩遠無極，以盈江海，深大不測。</span><span style="font-size: 9.0pt; font-family: 新細明體; color: maroon">谷得一以盈。</span><span style="font-family: 新細明體; color: maroon">侯王之性得一之正，而侯王之所為非正也。去心去志，無為無事，以順其性；去聰去明，虛無自應，以保其命。是以和平自起，萬物自正，故能體道合德，與天同則，抱神履和，包裹萬物，聲飛化物，盈溢六合，德導天地，明照日月，制世御俗，宇內為一。</span><span style="font-size: 9.0pt; font-family: 新細明體; color: maroon">王侯得一以為天下正。</span><span style="font-family: 新細明體; color: maroon">凡此五者，得一行之，興而不廢，成而不缺，流而不絕，光而不滅。夫何故哉？性命自然，動而由一也。是故使天有為，動不順一，為高得卑，為清得裂，陰陽謬戾，綱弛紀絕，和氣隔塞，三光消滅，雷霆妄作，萬物皆失。</span><span style="font-size: 9.0pt; font-family: 新細明體; color: maroon">天無以清將恐裂。</span><span style="font-family: 新細明體; color: maroon">使地有為，動不順一，為直得枉，為寧得發，山川崩絕，剛柔卷折，氣化不通，五行毀缺，百穀枯槁，&#32675;生疾疫。</span><span style="font-size: 9.0pt; font-family: 新細明體; color: maroon">地無以寧將恐發。</span><span style="font-family: 新細明體; color: maroon">使神有為，動不順一，為達得困，為靈得歇，變化失序，締滯消竭，盛衰者亡，弛張者歿。</span><span style="font-size: 9.0pt; font-family: 新細明體; color: maroon">神無以靈將恐歇。</span><span style="font-family: 新細明體; color: maroon">使谷有為，動不順一，為有得亡，為盈得竭，虛實反覆，流澤不入。</span><span style="font-size: 9.0pt; font-family: 新細明體; color: maroon">谷無以盈將恐竭。</span><span style="font-family: 新細明體; color: maroon">侯王有為，動不順一，為貴得賤，為正得蹶，亂擾迷惑，事由己出，百官失中，喪其名實，萬民不歸，天地是絕。</span><span style="font-size: 9.0pt; font-family: 新細明體; color: maroon">王侯無以貴將恐蹶。</span><span style="font-family: 新細明體; color: maroon">凡此五者，性命、淳美，變化窮極，進退屈伸，不離法式，得一而存，失一而沒。況乎非聖人而王萬民，廢法式而任其心者哉。</span><span style="font-size: 9.0pt; font-family: 新細明體; color: maroon">夫矜法式而行事，尚不免於咎患，況廢法而任心，故不日而亡。</span><span style="font-family: 新細明體; color: maroon">是故天人之道，物類化變，為寡者眾，為賤者貴，為高者卑，為成者敗，益之者損，利之者害，處其反者得其覆，為所求者失所歌。</span><span style="font-size: 9.0pt; font-family: 新細明體; color: maroon">所謂貴以賤為本，高以下為基。</span><span style="font-family: 新細明體; color: maroon">是以賢君聖主，勢在民上，爵尊天下，澤連萬物，德懷四海。道之所祐，天地所助，萬物所歸，鬼神所與，厲身起節，自謂孤寡。</span><span style="font-size: 9.0pt; font-family: 新細明體; color: maroon">是謂侯王自謂孤寡不穀。</span><span style="font-family: 新細明體; color: maroon">處卑守微，躬涉勞苦，損心挫志，務設民下。不為貴，故擅民之命；不為高，故常在民－上；不欲也，故無所不有；不為也，故無所不宰；萬物紛紜，身無所與，故能為之本。非獨王道，萬事然矣。夫工之造輿也，為圓為方，為短為長，為曲為直，為縱為橫，終身揳揳，卒不為輿，故能成輿而令可行也。</span><span style="font-size: 9.0pt; font-family: 新細明體; color: maroon">所謂數輿無輿而成其輿。</span><span style="font-family: 新細明體; color: maroon">夫玉之為物也，微以寡；而石之為物也，巨以眾。眾故賤，寡故貴。玉之與石，俱生一類，寡之與眾，或求或棄。故貴賤在於多少，成敗在於為否。</span><span style="font-size: 9.0pt; font-family: 新細明體; color: maroon">故不欲碌碌如玉，亦不欲落落如石。</span><span style="font-family: 新細明體; color: maroon">是以聖人為之以反，守之以和，與時俯仰，因物變化。不為石，不為玉，常在玉石之間；不多不少，不貴不賤，一為綱紀，道為楨幹。故能專制天下而威不可勝，全活萬物而德不可量，貴而無憂，賤而無患，高而無殆，卑而愈安，審於反覆，歸於玄默，明於有無，反於太初。無以身為，故神明不釋；無以天下為，故天下與之俱。</span><span style="font-size: 9.0pt; font-family: 新細明體; color: maroon">所謂反者道之動，弱者道之用。</span><span style="font-family: 新細明體; color: maroon">夫何故哉？因道而動，循一而行，道之至數，一之大方，變化由反，和纖為常，起然於否，為存於亡。天地生於太和，太和生於虛冥。</span><span style="font-size: 9.0pt; font-family: 新細明體; color: maroon">虛冥至無也，太和始之而生。太和有之萌也，天地資之而始，所謂天地萬物生於有，有生於無。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">上士聞道章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">上士聞道</span><span style="font-size: 9.0pt; font-family: 新細明體; color: maroon">謂玄善也</span><span style="font-family: 新細明體; color: maroon">，勤而行之</span><span style="font-size: 9.0pt; font-family: 新細明體; color: maroon">性與近也</span><span style="font-family: 新細明體; color: maroon">；中士聞道</span><span style="font-size: 9.0pt; font-family: 新細明體; color: maroon">狐疑淺也</span><span style="font-family: 新細明體; color: maroon">，若存若亡</span><span style="font-size: 9.0pt; font-family: 新細明體; color: maroon">性與遠也</span><span style="font-family: 新細明體; color: maroon">；下士聞道</span><span style="font-size: 9.0pt; font-family: 新細明體; color: maroon">習不善也</span><span style="font-family: 新細明體; color: maroon">，大笑之</span><span style="font-size: 9.0pt; font-family: 新細明體; color: maroon">性與反也</span><span style="font-family: 新細明體; color: maroon">，不笑不足以為道</span><span style="font-size: 9.0pt; font-family: 新細明體; color: maroon">道符表也</span><span style="font-family: 新細明體; color: maroon">。故建言有之</span><span style="font-size: 9.0pt; font-family: 新細明體; color: maroon">陳自然也</span><span style="font-family: 新細明體; color: maroon">：明道若昧</span><span style="font-size: 9.0pt; font-family: 新細明體; color: maroon">動綿綿也</span><span style="font-family: 新細明體; color: maroon">，進道若退</span><span style="font-size: 9.0pt; font-family: 新細明體; color: maroon">反其先也</span><span style="font-family: 新細明體; color: maroon">，夷道若顏</span><span style="font-size: 9.0pt; font-family: 新細明體; color: maroon">治其根也</span><span style="font-family: 新細明體; color: maroon">，上德若谷</span><span style="font-size: 9.0pt; font-family: 新細明體; color: maroon">施與玄也</span><span style="font-family: 新細明體; color: maroon">，大白若辱</span><span style="font-size: 9.0pt; font-family: 新細明體; color: maroon">似不賢也</span><span style="font-family: 新細明體; color: maroon">，盛德若不足</span><span style="font-size: 9.0pt; font-family: 新細明體; color: maroon">無形容也</span><span style="font-family: 新細明體; color: maroon">，建德若偷</span><span style="font-size: 10.0pt; font-family: 新細明體; color: maroon">損民福也</span><span style="font-family: 新細明體; color: maroon">，質真若渝</span><span style="font-size: 9.0pt; font-family: 新細明體; color: maroon">如淺薄也</span><span style="font-family: 新細明體; color: maroon">，大方無隅</span><span style="font-size: 9.0pt; font-family: 新細明體; color: maroon">無曲直也</span><span style="font-family: 新細明體; color: maroon">，大器晚成</span><span style="font-size: 9.0pt; font-family: 新細明體; color: maroon">不明白也</span><span style="font-family: 新細明體; color: maroon">，大音希聲</span><span style="font-size: 9.0pt; font-family: 新細明體; color: maroon">微言發也</span><span style="font-family: 新細明體; color: maroon">，大象無形</span><span style="font-size: 9.0pt; font-family: 新細明體; color: maroon">無所設也</span><span style="font-family: 新細明體; color: maroon">，道隱無名</span><span style="font-size: 9.0pt; font-family: 新細明體; color: maroon">號謚絕也</span><span style="font-family: 新細明體; color: maroon">。夫唯道，善貸且成</span><span style="font-size: 9.0pt; font-family: 新細明體; color: maroon">應萬物也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道德天地，各有所章，物有高下，氣有短長。各樂其所樂，患其所患，見其所見，聞其所聞，取舍殊繆</span><b><span lang="EN-US" style="font-size: 10.0pt; color: maroon; background: lime">#3</span></b><span style="font-family: 新細明體; color: maroon">，畏喜殊方。故鶉鷃高飛，終日馳騖，而志在乎蒿苗；鴻鵲高舉，逕歷東西，通千達萬，而志在乎陂池；鸞鳳翱翔萬仞之上，優游太清之中，而常以為卑。延頸舒翼，浚蒼雲，薄日月，高翔遠逝，曠時不食，往來九州，棲息八極，乃得其宜。三者殊便，皆以為&#23089;。故無窮之原，萬尋之泉，神龍之所歸，小魚之所去；高山大丘，深林巨壑，茂木暢枝，鴻鳥虎豹之所喜，而雞狗之所惡。悲夫三代之遺風，褐儒墨之流文，誦《詩》《書》，修禮節，歌雅頌，彈琴瑟，崇仁義，祖潔白，追觀往古，通明術數，變是定非，已經得失，身寧名榮，鄉人傳業，中士之所道，上士之所廢也。閑居幽思，強識萬物，設偽飾非，虛言名實，趨翔進退，升降跪集，治閨門之禮，偶時俗之際，傾側偃仰，務合當世，阿富順貴，下眾耳目，獲尊蒙寵，流俗是則，此下士之所履，而中士之所棄。故規矩不相害，殊性孰相安；賢聖不為匹，愚智不為&#32675;。大人樂恬淡，小人欣於戚戚堂堂之業，而不喻於眾庶棲棲之事，不悅於大丈夫。鳥獸並興，各有所趣；&#32675;士經世，各有所歸。是以捐聰明，棄智慮，反歸真朴，遊於太素，輕物傲世，卓爾不污，喜怒不嬰於心，利害不接於意，貴賤同域，存亡一度，動於不為，覽於玄妙，精神平靜，無所章載，抱德含和，帥然反化。大聖之所尚，而上士之所務，中士之所眩爚，而下士之所大笑也。是故中士所聞非至美也，下士所見非至善也。中士所眩，下士所笑，乃美善之美善者也。夫陳大言，舒至論，表自然，窮微妙，則中士眩而下士笑；浮言遊說，生息百變，起福興利，成功遂事，則中士論而下士覺。彼非喜凶而惡吉，貴禍而賤福也，性與之遠，情與之反，若處黃泉聽視九天，遼遠絕滅，不能見聞而已矣。</span><span style="font-size: 9.0pt; font-family: 新細明體; color: maroon">夫下士非樂笑於大道，但道高難睹，若對牛鼓簧，所以笑也。</span><span style="font-family: 新細明體; color: maroon">故聖人建言曰有之。有之者，言道之難知，推柄自然之歸，以統萬方之指者。能有之，非庸庸者之所能聞也。</span><span style="font-size: 9.0pt; font-family: 新細明體; color: maroon">既明非常之道，故非常人所及也。</span><span style="font-family: 新細明體; color: maroon">夫何故哉？聖人之道，深微浩遠，魁魁忽忽，冥冥昭昭，虛無寂泊，萬物以往，纖微高大，無有形象。窮而極之則知不能存也，要而約之則口不能言也，推移離散則書不能傳也。</span><span style="font-size: 9.0pt; font-family: 新細明體; color: maroon">明道若昧。</span><span style="font-family: 新細明體; color: maroon">何則進道若退，亡道若存？欲治天下，還反其身。靜為虛戶，虛為道門，泊為神本，寂為和根，嗇為氣容，微為事工。居無之後，在有之前，棄捐天下，先有其身，養神積和，以治其心。心為身主，身為國心，天下應之，若性自然。</span><span style="font-size: 9.0pt; font-family: 新細明體; color: maroon">進道若退。</span><span style="font-family: 新細明體; color: maroon">是故夷道若纇，使正玄起，除其法物，去其分理，從民之心，聽其所有，滅其文章，平其險阻。折關破鍵，使姦自止；壞城散獄，使民自守；休卒偃兵，為天下市。萬方往之，如川歸海。</span><span style="font-size: 9.0pt; font-family: 新細明體; color: maroon">夷道若纇。</span><span style="font-family: 新細明體; color: maroon">德如漢谷，不施不與，不愛不利，不處不去，無為而恩流，不仁而澤厚，長育群生，為天下母。</span><span style="font-size: 9.0pt; font-family: 新細明體; color: maroon">盛德若谷。</span><span style="font-family: 新細明體; color: maroon">大白青青，常如驚恐，無制而勢隆，無寄而權重。德交造化，與天下為友，出白入黑，不為美好，逐功逃名，乃長昭昭。大白若辱。盛德之人，敦敦悾悾，若似不足，無形無容，簡情易性，化為童蒙，無為無事，若癡若聾，身體居一，神明千之。變化不可見，喜欲不可聞，若閉若塞，獨與道存。</span><span style="font-size: 9.0pt; font-family: 新細明體; color: maroon">盛德若不足。</span><span style="font-family: 新細明體; color: maroon">建德若偷，無所不成。塗民耳目，飾民神明。絕民之欲，以益民性；滅民之樂，以延民命；損民服色，使民無營；塞民心意，使得安寧。</span><span style="font-size: 9.0pt; font-family: 新細明體; color: maroon">建德若偷。</span><span style="font-family: 新細明體; color: maroon">質真若渝，為民玄則。生之以道，養之以德，導之以精神，和之以法式，居以天地，照以日月，變以陰陽，食以水穀，制以無形，繫以無極。天下喁喁，靡不賓服；宇內康寧，萬物蕃殖。若非其功，而非其德，大而似小，醇而似薄。</span><span style="font-size: 9.0pt; font-family: 新細明體; color: maroon">質真若渝，渝，淺薄也。</span><span style="font-family: 新細明體; color: maroon">大方不矩，無所不包，方於不方，直於不直，無圻無堮，無法無式。不方不直，萬物自得；不直不方，天地自行。，在為之陰，居否之陽，和為中主，分理自明，與天為一，與地為常。</span><span style="font-size: 9.0pt; font-family: 新細明體; color: maroon">大方無隅。</span><span style="font-family: 新細明體; color: maroon">是故大器晚成，無所不有。變於無形，化於無朕，動而無聲，為而無體。威德不可見，功業不可視，禍息於冥冥，福生於窅窅，寂泊而然，是謂至巧。萬物生之，莫知所以，勉勉而成，故能長久。</span><span style="font-size: 9.0pt; font-family: 新細明體; color: maroon">大器晚成。</span><span style="font-family: 新細明體; color: maroon">是以大音希聲，告以不言。言於不言，神明相傳，默然不動，天下大通。無聲而萬物駭，無音而萬物唱，天地人物，無斯俱和，若響應聲。</span><span style="font-size: 9.0pt; font-family: 新細明體; color: maroon">大音希聲。</span><span style="font-family: 新細明體; color: maroon">大象無形，大狀無容。進而萬物存，退而萬物喪。天地與之俯仰，陰陽與之屈伸，效之象之，若影隨形。</span><span style="font-size: 9.0pt; font-family: 新細明體; color: maroon">大象無形。</span><span style="font-family: 新細明體; color: maroon">是知道盛無號，德豐無謚。功高無量，而天下不以為大；德彌四海，而天下不以為貴。光耀六合，還反芒昧。</span><span style="font-size: 9.0pt; font-family: 新細明體; color: maroon">道隱無名。</span><span style="font-family: 新細明體; color: maroon">夫何故哉？道之為化也，始於無，終於末，存於不存，貸於不貸，動而萬物成，靜而天下遂也。善貸且成。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">道德真經指歸卷之七竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon; background: lime">#1</span><span style="font-size: 8.0pt; font-family: 新細明體; color: maroon">章名無，據通行本補，下同</span><span style="font-family: 新細明體; color: maroon">。</span><span lang="EN-US" style="color: maroon"><br>
		<span style="background: lime">#2</span></span><span style="font-size: 8.0pt; font-family: 新細明體; color: maroon">或廓然昭昭：『或』字原脫，據秘冊本補</span><span style="font-family: 新細明體; color: maroon">。</span><span lang="EN-US" style="color: maroon"><br>
		<span style="background: lime">#3</span></span><span style="font-size: 8.0pt; font-family: 新細明體; color: maroon">取舍殊繆：『殊』原作『歿』，據秘冊本改</span><span style="font-family: 新細明體; color: maroon">。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
