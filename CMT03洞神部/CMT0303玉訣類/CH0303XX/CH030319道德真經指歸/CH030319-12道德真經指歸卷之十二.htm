<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 18.0pt; font-family: 新細明體; color: maroon">道德真經指歸</span></b></p>
		<p style="margin:0cm;margin-bottom:.0001pt" align="left">
		<span style="font-family: 新細明體; color: maroon">
		經名：道德真經指歸。又名《老子指歸》。漢嚴遵（字均平）撰。原本十三卷，抉前六卷。底本出處：《正統道藏》洞神部玉訣類。參校本：一、成都怡蘭堂叢書本（簡稱怡蘭本）；二、秘冊匯函本（簡稱秘冊本）。補遺據王德有《老子指歸》點校本（中華書局一九九四年版）。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經指歸卷之十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">蜀郡嚴遵字君平撰谷神子註</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">用兵章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">用兵有言</span><span style="font-size: 9.0pt; font-family: 新細明體; color: maroon">陳紀綱也</span><span style="font-family: 新細明體; color: maroon">：吾不敢為主</span><span style="font-size: 9.0pt; font-family: 新細明體; color: maroon">不為唱也</span><span style="font-family: 新細明體; color: maroon">而為客</span><span style="font-size: 9.0pt; font-family: 新細明體; color: maroon">後民行也</span><span style="font-family: 新細明體; color: maroon">，不敢進寸</span><span style="font-size: 9.0pt; font-family: 新細明體; color: maroon">不忍喪也</span><span style="font-family: 新細明體; color: maroon">而退尺</span><span style="font-size: 9.0pt; font-family: 新細明體; color: maroon">幸彼還也</span><span style="font-family: 新細明體; color: maroon">。是謂行無行</span><span style="font-size: 9.0pt; font-family: 新細明體; color: maroon">志反行也</span><span style="font-family: 新細明體; color: maroon">，攘無臂</span><span style="font-size: 9.0pt; font-family: 新細明體; color: maroon">亦不傷也</span><span style="font-family: 新細明體; color: maroon">，執無兵</span><span style="font-size: 9.0pt; font-family: 新細明體; color: maroon">敵無應也</span><span style="font-family: 新細明體; color: maroon">，仍無敵</span><span style="font-size: 9.0pt; font-family: 新細明體; color: maroon">前無人</span><span style="font-size:9.0pt;font-family:&quot;New MingLiu&quot;;
color:maroon"> </span>
		<span style="font-size: 9.0pt; font-family: 新細明體; color: maroon">也</span><span style="font-family: 新細明體; color: maroon">。禍莫大於輕敵</span><span style="font-size: 9.0pt; font-family: 新細明體; color: maroon">自恃專也</span><span style="font-family: 新細明體; color: maroon">，輕敵幾喪吾寶</span><span style="font-size: 9.0pt; font-family: 新細明體; color: maroon">失自然也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道無不有，有無不為，體和服弱，括囊大威，生育&#32675;類，莫有能違，無有形象，為萬物師，得之者安，失之者危，天地體之，久而不衰。何以效之？莊子曰：夫陰而不陽，萬物不生；陽而不陰，萬物不成。由此觀之，有威無德，民不可治；有德無威</span><span lang="EN-US" style="color: maroon; background: lime">#1</span><span style="font-family: 新細明體; color: maroon">，宗廟叉傾；無德無威，謂之引殃，遭運時變，身死亡國。故人主者，國之腹心也；兵者，國之威神也。夫天地之間，萬國並興，小大愚智，皆願為君，智盡而服，力屈乃窮，非有餘力，而屈膝樂為人臣也。是以明王聖主，放道效天，清靜為首，和順為常，因應為始，誠信為元，名實為紀，賞罰為綱，左德右威，以應不祥，天下仰制，莫能毀傷，故國可保而民可全也。夫德之與兵，若天之與地，陰之與陽，威德文武，表裏相當，隱之玄域，不得已而後行。故人君失道，好戰自損，正事不修，邪事作起，強大憍奢，紀滅鋼弛，雕琢官室，盈飾狗馬，高臺大囿，聲色在後，刳屠忠諫，尊寵姣好，簡傲宗廟，欺侮諸父，殘賊暴虐，孤人稚子，反逆天地，刑戮陰陽，黥劓道德，破碎神明，和氣潰濁，變化不通，冬雷夏霜，萬物夭傷。縱橫擊搏，謀圖不祥，大國驚怖，小國奔亡，老弱離散，啼哭而行，天下憤怨，萬民思兵，相率而起，我為後行。夫何故哉？惟彼先祖，皆有神明之德通於天地，聖智之勞加於萬民，故剖符丹書，受土賜姓，列為君王，光顯祖考，業流子孫。是天地之心，萬載之功。而繼體者不務屈身厲節，摩精鍊神，修道行德，以奉其先，乃忽小善而易小惡，日以消息，月以陵遲，宗廟崩弛，國為丘墟，族類離散，長無所依，鬼神孤魂，無所棲息。乎嗟夫，豈不衰哉。是以喻我豪俊，說我士卒。</span><span style="font-size: 9.0pt; font-family: 新細明體; color: maroon">用兵有言。</span><span style="font-family: 新細明體; color: maroon">卷甲釋兵，且令休息，激役心移，幸於反覆，改過自新，變容易則。</span><span style="font-size: 9.0pt; font-family: 新細明體; color: maroon">不敢為主而為客也。</span><span style="font-family: 新細明體; color: maroon">遂往不反，為天下賊，百姓窮極，財殫力屈，海內之憂，日以長息，蒼天降應，禍集其國，雖欲未誅，自然不得，天人同心，我不能剋。</span><span style="font-size: 9.0pt; font-family: 新細明體; color: maroon">不敢進寸而退尺也。</span><span style="font-family: 新細明體; color: maroon">故事為而神否，身往而志還，形反我志，事逆我身。</span><span style="font-size: 9.0pt; font-family: 新細明體; color: maroon">行無行也。</span><span style="font-family: 新細明體; color: maroon">悲彼先聖，傷彼萬民，無罪於天，遇此何辜。雖曰忽然，民命在兵，發號申令，效以信誠。先服者賞，後服者傷，小下者利，大下者昌，壤邑者爵，降城者封，城邑不下，未剋勿喪。有罪者免，有能者官，老弱得養，死者得葬。</span><span style="font-size: 9.0pt; font-family: 新細明體; color: maroon">攘無臂示不傷。</span><span style="font-family: 新細明體; color: maroon">德澤洽潤，恩愛流行，慈惠和結，眾情發揚，默然為之，神氣相通。</span><span style="font-size: 9.0pt; font-family: 新細明體; color: maroon">執無兵也。</span><span style="font-family: 新細明體; color: maroon">彼三軍與我同心，姦為我使，盜為我工，教我以其計慮，告我以其地形。因彼所有，奇變乃通。法律不苛，險阻虛空，天人相得，胜出若神，前無留敵，計謀不喪，敵雖眾多，與我搆因，兩軍相距，前若無人。</span><span style="font-size: 9.0pt; font-family: 新細明體; color: maroon">仍無敵也。</span><span style="font-family: 新細明體; color: maroon">戰雖萬全，敵不可易。易敵生姦，亡時失利，福去禍來，為天所疾。</span><span style="font-size: 9.0pt; font-family: 新細明體; color: maroon">禍莫大於侮敵。</span><span style="font-family: 新細明體; color: maroon">是故雖獲天祐，得人之助，猶守之以憂，持之以畏，出險乘虛，宿舍有備，休息處便，叉依水草，填隙塞惡，與敵相距。</span><span style="font-size: 9.0pt; font-family: 新細明體; color: maroon">若侮敵則亡，故不得不爾。</span><span style="font-family: 新細明體; color: maroon">變運無形，奇出無眹，錯勝無窮，功戰無有，深微窅窅，變化無始，自我親近，不知我之所為，彼之知力，何得於己。故在家者晏然而樂，在師者欣然而喜。人懷至誠，若為其子，去家越境，若眾趣市。疾耕力織，暮休早起，奇入模列，不敢獨有，以供師徒，如奉父母。懸權&#20105;勝，敵人不起，未戰而海內正，不攻而諸侯下。天地所覆載</span><span lang="EN-US" style="font-family: New MingLiu; color: maroon; background: lime">#2</span><span style="font-family: 新細明體; color: maroon">，日月所照睹，皇皇莫莫，各安其土。夫何故哉？慈哀發動，因天之心，不敢由於我也。</span><span style="font-size: 9.0pt; font-family: 新細明體; color: maroon">兵相望，哀者勝。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">言甚易知章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">吾言甚易知</span><span style="font-size: 9.0pt; font-family: 新細明體; color: maroon">明無明也</span><span style="font-family: 新細明體; color: maroon">，甚易行</span><span style="font-size: 9.0pt; font-family: 新細明體; color: maroon">行無行也</span><span style="font-family: 新細明體; color: maroon">。而天下莫能知</span><span style="font-size: 9.0pt; font-family: 新細明體; color: maroon">寡能通也</span><span style="font-family: 新細明體; color: maroon">，莫能行</span><span style="font-size: 9.0pt; font-family: 新細明體; color: maroon">鮮能從也</span><span style="font-family: 新細明體; color: maroon">。言有宗</span><span style="font-size: 9.0pt; font-family: 新細明體; color: maroon">祖不言也</span><span style="font-family: 新細明體; color: maroon">，事有君</span><span style="font-size: 9.0pt; font-family: 新細明體; color: maroon">歸自然也</span><span style="font-family: 新細明體; color: maroon">。唯無我知</span><span style="font-size: 9.0pt; font-family: 新細明體; color: maroon">與我殊也</span><span style="font-family: 新細明體; color: maroon">，是以不吾知</span><span style="font-size: 9.0pt; font-family: 新細明體; color: maroon">不我知也</span><span style="font-family: 新細明體; color: maroon">。知我者希</span><span style="font-size: 9.0pt; font-family: 新細明體; color: maroon">謂人民也</span><span style="font-family: 新細明體; color: maroon">，則我貴矣</span><span style="font-size: 9.0pt; font-family: 新細明體; color: maroon">我獨真也</span><span style="font-family: 新細明體; color: maroon">。是以聖人</span><span style="font-size: 9.0pt; font-family: 新細明體; color: maroon">謂明君也</span><span style="font-family: 新細明體; color: maroon">被褐</span><span style="font-size: 9.0pt; font-family: 新細明體; color: maroon">薄其身也</span><span style="font-family: 新細明體; color: maroon">而懷玉</span><span style="font-size: 9.0pt; font-family: 新細明體; color: maroon">厚其神也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：夫無形無聲而使物自然者，道與神也。有形有聲而使物自然者，地與天也。神道蕩蕩而化，天地默默而告。蕩而無所不化，默而無所不告。神氣相傳，感動相報，反淪虛無，甚微以妙，歸於自然。無所不導。故言言之言者，自然之具也。為為之為者，喪真之數也。無為無言者，成功之至而長存之要也。是以聖人言不言之言，為不為之為，言以絕言，為以止為。絕言之道，去心與意，止為之術，去人與智，為愚為愨，無知無欲。無欲則靜，靜則虛，虛則實，實則神。動歸於太素，靜歸自然，保身存國，富貴無息，群生得志，以至長存。此言之易知而事之易行者也，而天地莫能知莫能行也。夫何故哉？世主好知，務順其心，不睹大道，不識自然，以為為為，以言言言，息知生事，以趣所安，寖復以為俗，終世被患，性變情易，深惑遠迷，精濁神擾，外實內虛，強默生咎，強靜生患。故視之而不見，告之而不聞，非以自嫉，以為不然。</span><span style="font-size: 9.0pt; font-family: 新細明體; color: maroon">不聞忠告，非嫉己身，謂無此理，故不行也。</span><span style="font-family: 新細明體; color: maroon">夫聖人之言，宗於自然。祖於神明，常處其反</span><span lang="EN-US" style="font-family: New MingLiu; color: maroon; background: lime">#3</span><span style="font-family: 新細明體; color: maroon">，在默言之間。甚微以妙，歸於自然，明若無見，聽若無聞，通而似塞，達而似窮。其事始於自然，流於神明，常處其和，在為否之間。清靜柔弱，動作纖微，簡易退損，歸於無為。</span><span style="font-size: 9.0pt; font-family: 新細明體; color: maroon">此言有宗事有君也。</span><span style="font-family: 新細明體; color: maroon">虛無以合道，恬泊以處生，時和以固國，立教以畜民。養以無欲，導以自然，贈以天地，賜以山川，富以年歲，貴以有身，虞以無憂，寧以無患，無欲之不得，無樂之不存。民若無主，主若無民，亡於知力，依道倚天，萬國和順，并為一君。是事之盛而業以隆者也，而天下謂之不然。</span><span style="font-size: 9.0pt; font-family: 新細明體; color: maroon">道使之然，理無所惑。智有昧者故不信之也。</span><span style="font-family: 新細明體; color: maroon">夫世之莫我知者，非我道小而不足以知也，又非我之事薄而不足為也，又非世之好敗惡成、喜禍樂患而故不我從也。天性與我反，情欲與我殊，智陷於情欲，終世弱於所聞</span><span lang="EN-US" style="font-family: New MingLiu; color: maroon; background: lime">#4</span><span style="font-family: 新細明體; color: maroon">；神氣不我我而心意不我然。</span><span style="font-size: 9.0pt; font-family: 新細明體; color: maroon">是以不我知也。</span><span style="font-family: 新細明體; color: maroon">故其明不我能見，聰不我能聞，是以深言反而受謗，大行遠而得毀，獨見之明不用於世，獨聞之聰見羞於民。事順神明者不合於俗，功配天地者不悅於眾。</span><span style="font-size: 9.0pt; font-family: 新細明體; color: maroon">知我者希。</span><span style="font-family: 新細明體; color: maroon">夫至論大言者，總百變，要萬方，剖判毫釐之內，明顯虛無恍惚之外，周密無間，歸於漭昧。此乃小節之士所不能聞，而隅曲之人所不能逮也。夫鴻鵠高飛，終日馳騖而不知宇宙之外；制法之人、拘教之士累年學問，終身談論而不知道德之大也。且神明有所不能領，天地有所不能理，況乎守眾世之論，不睹大要之所由，不亦宜乎？是故眾俗之所薄賤，而得道者之所獨遵也。</span><span style="font-size: 9.0pt; font-family: 新細明體; color: maroon">則我貴也。</span><span style="font-family: 新細明體; color: maroon">是以聖人知而弗為，能而不任，仁義而不以為號，通達而不以為名，堅強而不以為顯，高大而不以為榮。言不可聞，動不可形，心若江海，志若蒼天，廢為以立道，損善以益性。寂然蕩蕩，莫之能明，皎然昭昭，莫睹其情，頹然默默，魁然獨存，薄外厚內，賤己卑名，去眾離俗，與道為常。</span><span style="font-size: 9.0pt; font-family: 新細明體; color: maroon">被褐懷玉。</span></p>
		<p style="text-indent: 24.0pt; line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">知不知章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">知不知，上</span><span style="font-size: 9.0pt; font-family: 新細明體; color: maroon">反無意也</span><span style="font-family: 新細明體; color: maroon">；不知知，病</span><span style="font-size: 9.0pt; font-family: 新細明體; color: maroon">識無識也</span><span style="font-family: 新細明體; color: maroon">。夫唯病病</span><span style="font-size: 9.0pt; font-family: 新細明體; color: maroon">無巧利也</span><span style="font-family: 新細明體; color: maroon">，是以不病</span><span style="font-size: 9.0pt; font-family: 新細明體; color: maroon">害不眾也</span><span style="font-family: 新細明體; color: maroon">。聖人不病</span><span style="font-size: 9.0pt; font-family: 新細明體; color: maroon">無憂思也</span><span style="font-family: 新細明體; color: maroon">，以其病病</span><span style="font-size: 9.0pt; font-family: 新細明體; color: maroon">道不知也</span><span style="font-family: 新細明體; color: maroon">，是以不病</span><span style="font-size: 9.0pt; font-family: 新細明體; color: maroon">患不比也</span><span style="font-family: 新細明體; color: maroon">。指歸：道德之教，自然是也。自然之驗，影響是也。凡事有形聲，取舍有影響，非獨萬物而已也。夫形動不生形而生影，聲動不生聲而生響，無不生無而生有，覆不生覆而生反。故道者以無為為治，而知者以多事為擾，嬰兒以不知益，高年以多事損。由此觀之，愚為智巧之形也，智巧為愚之影也。無為，遂事之聲也；遂事，無為之響也。智巧，擾亂之羅也；有為，敗事之綱也。</span><span style="font-size: 9.0pt; font-family: 新細明體; color: maroon">愚以無為，若形與聲，本也，故能生智巧。有為若影與響，末也，故亂敗。</span><span style="font-family: 新細明體; color: maroon">故萬物不可和也，天地不可適也。和之則失和，適之則失適。弗和也而後能和之，弗適也而後能適之。</span><span style="font-size: 9.0pt; font-family: 新細明體; color: maroon">言有為智用，逐跡波生，和適之理，與時湮滅。故為則不可，不為則可也。</span><span style="font-family: 新細明體; color: maroon">故安不知危</span><span lang="EN-US" style="color: maroon; background: lime">#5</span><span style="font-family: 新細明體; color: maroon">，亂不知治。若影隨形，無所逃之也；不動求影，無所得之也。故知而絕知，不困於知。</span><span style="font-size: 9.0pt; font-family: 新細明體; color: maroon">自能亡也，故不困也。</span><span style="font-family: 新細明體; color: maroon">不知用知，亦不困於知。雖亡其用，亦不知用之為用，所以俱不困也。其所以不困則異矣，而於為不困則一也。</span><span style="font-size: 9.0pt; font-family: 新細明體; color: maroon">二俱不用則一也。然絕知則為己，用知則為人，故異也。</span><span style="font-family: 新細明體; color: maroon">是故聖人操通達之性，遊於玄默之野，處無能之鄉，託不知之體，寂若虛空，奄忽如死，心無所圖，志無所治，聰明運動，光耀四海，塗民耳目，示以無有，庖廚不形，聲色不起，知故不生，禍亂息矣。不言而宇內治，無為而天下已，民俯而無放，仰而無效，敦愨忠正，各守醇性，惘惘洋洋，皆終天命。死者無謚，生者無號，若此相繼，億萬無量。</span><span style="font-size: 9.0pt; font-family: 新細明體; color: maroon">以能知不知，有此之益，故稱上者也。</span><span style="font-family: 新細明體; color: maroon">其次情無所樂，性無所喜，心無所安，志無所利，疾不知孝，病不知弟，既不暗仁，又不識義，無有典禮，守其貞幹，一如麋鹿，一如鴻鴈，不在憂喜，亦不離亂，若盲若聾，無所見聞，主無宮室，民無城郭，國無制令，世無恥辱。</span><span style="font-size: 9.0pt; font-family: 新細明體; color: maroon">以體不足之知，所以能為似病之行。故云不知知病，識無識也。</span><span style="font-family: 新細明體; color: maroon">病故不病，與道相託，不言不為，威德自作。天地和順，渾沌磅礡，涸若濁流，煥若儼客，人物皆愚，歸於寂寞，動無形臠，靜無坼堮，主民俱昌，天下啞啞，亡於小利，而享大福。默而治者，計不能計，而度不能度。</span><span style="font-size: 9.0pt; font-family: 新細明體; color: maroon">聖人常似於病，所以不病，故能與道通同，非所計度。若異於此，則知故生而邪偽作。</span><span style="font-family: 新細明體; color: maroon">何以效之？夫道德廢，淳朴亡，奇物並作，知故流行，禮節起，分度明，萬物有條貫，百事有紀綱。封疆畫界，治邑屋，州鄉里。國有忠臣，家有孝子，錄內略外，雙身為友，損彼益此，務以相厚，彊大重壘，小弱亡有。郊祀天地名山大水，封於太山，禪於梁父，流漸相承，或然或否。斷獄萬數，黥人滿道，臣殺其君，子殺其父，亡國破家，不可勝數，天下享其知故之利，獲於死亡之咎。</span><span style="font-size: 9.0pt; font-family: 新細明體; color: maroon">不知之知，而強知於不知，即有此之真知。</span><span style="font-family: 新細明體; color: maroon">由此觀之，絕知為福，好知為賊，亦明矣。故使有德之君變志易心，生息萬事以教其民，禱祝請福以至大治者，自然不聽也。</span><span style="font-size: 9.0pt; font-family: 新細明體; color: maroon">令有德之君暫背道興欲，則福不成福，禮之所以然者也。</span><span style="font-family: 新細明體; color: maroon">使彼亡國之君廢智去欲，絕為止事，修道行德，棄其心意而欲死亡者，形亦不從也。</span><span style="font-size: 9.0pt; font-family: 新細明體; color: maroon">今亡國之君暫回心向道，則亡不成亡，故形不從。</span><span style="font-family: 新細明體; color: maroon">是故趨舍廢置，王道之形聲也。吉凶存亡，趨舍之影響也。夫聖人所以能動與天和，靜與道合，既能保身，又能全國，翱翔乎有為之外，優游乎無事之內，取福於纖妙之中，而舒之於四海之外。</span><span style="font-size: 9.0pt; font-family: 新細明體; color: maroon">聖人體不知之知，雖似於病而能無所不為，幾微莫失，是以杜喪有為之小，而成無為之大，故云取福於纖妙，而舒之於四海。</span><span style="font-family: 新細明體; color: maroon">喪明者之目，杜知者之口，窒聰者之耳，斬巧者之手，與時相隨，與和俯仰。不為而自成，不教而民治，恩加走獸，澤及飛鳥者，以其損聰棄智，廢為而任道也。</span><span style="font-size: 9.0pt; font-family: 新細明體; color: maroon">以其病病，是以不病，若不病病，是以不為是也。</span><span style="font-family: 新細明體; color: maroon">是以順情從欲，窮極心意，動導天地，靜陶萬事，神靈在己，不察不燎，身不降席而萬國自備，雖欲不亡，自然不置也。</span><span style="font-size: 9.0pt; font-family: 新細明體; color: maroon">苟背道而從欲，雖希全而必敗，是強梁者不得其死，理故使然。故云自然不置。置，止也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">民不畏威章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">民不畏威</span><span style="font-size: 9.0pt; font-family: 新細明體; color: maroon">易為非也</span><span style="font-family: 新細明體; color: maroon">，則大威至</span><span style="font-size: 9.0pt; font-family: 新細明體; color: maroon">身分離也</span><span style="font-family: 新細明體; color: maroon">。無挾其所居</span><span style="font-size: 9.0pt; font-family: 新細明體; color: maroon">安卑弱也</span><span style="font-family: 新細明體; color: maroon">，無厭其所生</span><span style="font-size: 9.0pt; font-family: 新細明體; color: maroon">安困危也</span><span style="font-family: 新細明體; color: maroon">。夫唯不厭</span><span style="font-size: 9.0pt; font-family: 新細明體; color: maroon">甘之樂也</span><span style="font-family: 新細明體; color: maroon">，是以不厭</span><span style="font-size: 9.0pt; font-family: 新細明體; color: maroon">不久為也</span><span style="font-family: 新細明體; color: maroon">。是以聖人</span><span style="font-size: 9.0pt; font-family: 新細明體; color: maroon">謂人君也</span><span style="font-family: 新細明體; color: maroon">自知不自見</span><span style="font-size: 9.0pt; font-family: 新細明體; color: maroon">不名賢也</span><span style="font-family: 新細明體; color: maroon">，自愛不自貴</span><span style="font-size: 9.0pt; font-family: 新細明體; color: maroon">下萬民也</span><span style="font-family: 新細明體; color: maroon">，去彼取此</span><span style="font-size: 9.0pt; font-family: 新細明體; color: maroon">求諸身也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道德之旨，神明之務，太和之心，天地之意，禍莫甚乎亡，福莫甚乎存，非獨天道，人物亦然。故存身之道，莫急乎養神；養神之要，莫甚乎素然。常體憂畏，慄慄震震，失神之衛，本於縱恣，喪神之數，在於自專。故太上畏道，其次畏天，其次畏地，其次畏人，其次畏身。昌衰吉凶，皆由己出，不畏於微，必畏於章。不慮於小罪，必成於大過。患大禍深，以至滅亡，憂畏元始，至於無形運翔。戒慎未兆，其道大光，動得所欲，靜得所安，福祿深微，淪於無方。</span><span style="font-size: 9.0pt; font-family: 新細明體; color: maroon">戒慎所未兆，恐懼所未聞，故云憂畏於元始，致福祿深者也。</span><span style="font-family: 新細明體; color: maroon">正言若反，明而若昏，遼遠潢洋，莫之能聞。伺命在我，何求於天，至福以禍，大吉若凶，天下醉飽，莫之能明。是以世俗見近聞淺，不識窅冥之道，蔽於微妙之常，塞於神明之理，察於毫毛之利，不睹丘山之禍，肆情行態，無所畏忌。言順所然，行順所善，力能而取，心順妄與，驕奢瓷睢，自專損己。忠信所愛，欺殆父母，侵凌天地，簡傲其主，將順情欲，以違天道。故起巧立名，以代其身，施惠流恩，以獲大咎，遁福天外，追患四海，福德求之，不能得矣，患奔禍馳，無所逃矣。</span><span style="font-size: 9.0pt; font-family: 新細明體; color: maroon">以不畏威，則大威至。</span><span style="font-family: 新細明體; color: maroon">大威以至，乃始為善。當此之時，道德不能救，天地不能解，非天之罪也，樂高喜大，負威任勢，亡憂失畏，不求於己也。故憂於身者不恐於人，畏於己者不制於彼，順於小者不懼於大，誡於近者不悔於遠。</span><span style="font-size: 9.0pt; font-family: 新細明體; color: maroon">能自誡自勵，日慎一日，故不禍遠而至福近也。</span><span style="font-family: 新細明體; color: maroon">是以不小其位而居之以敏，不薄所處而厚修其禮，不苦卑微而革其大始，不厭困危而絕其所以，樂窮如達，安死如壽，雖欲且留，亦不得久。</span><span style="font-size: 9.0pt; font-family: 新細明體; color: maroon">不嫌苦其位，處卑小，而更修理以革其大，如此甘之不厭，是以處之不久。</span><span style="font-family: 新細明體; color: maroon">何以明之？莊子曰：天地之道，始又有終，終鈴有始。陽氣安於&#28659;龍，故能鑠金；陰氣寧於履霜，故能凝冰；木善秋毫，故能百尋；水樂涓涓，故能成海；飛禽逸於卵鷇，故能高翔；群獸預於胎挑，故能遠走。是以聖人智達無窮，能與天連，變化運動，洞於大常，猶以積德重厚，釋心意，隱聰明，憂於溷輓，畏於無形，竄端匿&#36857;，遁貌逃情，反於虛無，歸於玄冥，身重天地而不自高，德大陰陽而不自彰。</span><span style="font-size: 9.0pt; font-family: 新細明體; color: maroon">是以聖人自知不自見也。</span><span style="font-family: 新細明體; color: maroon">託微處寡，後下萬民，飲食無味，衣服無文，方於自飾，志不敢淫。</span><span style="font-size: 9.0pt; font-family: 新細明體; color: maroon">自愛不自貴也。</span><span style="font-family: 新細明體; color: maroon">秉道操德，與物浮沉，養民如子，遇眾若君，德歸之天，功移於人，天下辭讓，恩厚固深，故禍不能禍而患不能患</span><span lang="EN-US" style="font-family: New MingLiu; color: maroon; background: lime">#6</span><span style="font-family: 新細明體; color: maroon">，福不能逃而德不能遁。非道有和而天地偏也，戒始慎微，和弱忠信，奉道順天，與物相參，憂畏得意，安樂困窮，成敗存亡，求之於身。</span><span style="font-size: 9.0pt; font-family: 新細明體; color: maroon">去彼憍盈，取此卑損。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">勇敢章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">勇於敢則殺</span><span style="font-size: 9.0pt; font-family: 新細明體; color: maroon">安敗傷也</span><span style="font-family: 新細明體; color: maroon">，勇於不敢則活</span><span style="font-size: 9.0pt; font-family: 新細明體; color: maroon">樂長生也</span><span style="font-family: 新細明體; color: maroon">。常知此兩者</span><span style="font-size: 9.0pt; font-family: 新細明體; color: maroon">訓殺活也</span><span style="font-family: 新細明體; color: maroon">，或利或害</span><span style="font-size: 9.0pt; font-family: 新細明體; color: maroon">有利病也</span><span style="font-family: 新細明體; color: maroon">。天之所惡</span><span style="font-size: 9.0pt; font-family: 新細明體; color: maroon">易正名也</span><span style="font-family: 新細明體; color: maroon">，孰知其故</span><span style="font-size: 9.0pt; font-family: 新細明體; color: maroon">莫能明也</span><span style="font-family: 新細明體; color: maroon">？天之道</span><span style="font-size: 9.0pt; font-family: 新細明體; color: maroon">陰且陽也</span><span style="font-family: 新細明體; color: maroon">，不爭而善勝</span><span style="font-size: 9.0pt; font-family: 新細明體; color: maroon">因物形也</span><span style="font-family: 新細明體; color: maroon">，不言而善應</span><span style="font-size: 9.0pt; font-family: 新細明體; color: maroon">固物聲也</span><span style="font-family: 新細明體; color: maroon">，不召而自來</span><span style="font-size: 9.0pt; font-family: 新細明體; color: maroon">物自彰也</span><span style="font-family: 新細明體; color: maroon">。坦然而善謀</span><span style="font-size: 9.0pt; font-family: 新細明體; color: maroon">物自情也</span><span style="font-family: 新細明體; color: maroon">。天網恢恢</span><span style="font-size: 9.0pt; font-family: 新細明體; color: maroon">密若亡也</span><span style="font-family: 新細明體; color: maroon">，疏而不失</span><span style="font-size: 9.0pt; font-family: 新細明體; color: maroon">留無喪也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：天地之道，生殺之理，無去無就，無奪無與，無為為之，自然而已。正直若繩，平易如水，因應效象，與物俱起，損益取捨，與事終始，深淺輕重，萬物自取，殊形異類，各反其所</span><span lang="EN-US" style="color: maroon; background: lime">#7</span><span style="font-family: 新細明體; color: maroon">。生為殺元，殺為生首，二者相形，吉凶著矣</span><span lang="EN-US" style="color: maroon; background: lime">#8</span><span style="font-family: 新細明體; color: maroon">。故知生而不知殺者，逆天之紀也；知殺而不知生者，反地之要也。故喜怒有分，生殺有節，受天之殃，得地之罰。當怒不怒，子為豺狼，弟為兕虎；當鬥不鬥，妻為敵國，妾為大寇；當殺不殺，受天之害，為物所制；當喜不喜，蒙天之&#28798;，獲地之咎；當生不生，人君失國，庶人沒命。故君子殺民如殺身，活人如活己，執德體正，不得已而後然。存身寧國，在於生殺之間，生殺得理，天地佑之，喜怒之節，萬物歸之。故剛毅質直，操擊深酷，疾邪養正，勇敢先失。達於守戰，明於開塞，長忿美快，安靜樂殺，便國利民，不避彊大，威振百蠻，權傾境外，得善之半也。</span><span style="font-size: 9.0pt; font-family: 新細明體; color: maroon">勇於敢之故。</span><span style="font-family: 新細明體; color: maroon">柔弱畏敬，恐情損言，深思達慮，臨正討怨，務長寡和，博厚積恩。利而不害，以明其善；與而不奪，以顯其名；賞而不罰，以立其惠；生而不殺，以成其仁，得善之半。</span><span style="font-size: 9.0pt; font-family: 新細明體; color: maroon">勇於不敢。</span><span style="font-family: 新細明體; color: maroon">凡此二功，勇敵敢均，計策桀馳，射身相非，與天異意，與地異心，奮情舒志，各肆所安，或以千乘變為亡虜，或以匹夫化為君王。故物或生之而為福，或生之而為禍；或殺之而為福，或殺之而為賊。二者深微，莫能窮測。</span><span style="font-size: 9.0pt; font-family: 新細明體; color: maroon">二者，或利或害。不能窮測者，是未達窅冥之情，不知禍福之分。唯得道者洞曉未然，方能制始，非常所及。故云二者深微，莫能窮側者也。</span><span style="font-family: 新細明體; color: maroon">故生之而為福者，天下之所祐。生之而為禍者，天下之所惡也。養天下之所惡者，傷天下之所祐；養天下之所祐者，傷天下之所惡。一反一覆，或為玄德；一覆一反，或為玄賊。父事天地，子孫是得。故長養而後世昌者，生當生也；生物而後亡者，生當亡也；殺戮而福至者，殺當亡也；喪物而禍來者，殺當生也。天之所惡，不敢活也；天之所祐，不敢殺也；天之所損，不敢與也；天之所益，不敢奪也。</span><span style="font-size: 9.0pt; font-family: 新細明體; color: maroon">夫當與不當，唯天乃定；殺與不殺，非人所知。故勇於敢者多有傷敗，勇於不敢，與天同符者也。</span><span style="font-family: 新細明體; color: maroon">是故敢於不敢者之敢，動與天同符，靜與地同極。天心所惡，莫之能辯。</span><span style="font-size: 9.0pt; font-family: 新細明體; color: maroon">天之所惡，孰知其故。</span><span style="font-family: 新細明體; color: maroon">夫天地之道，一陰一陽，分為四時，離為五行，流為萬物，精為三光。陽氣主德，陰氣主刑，覆載群類，含吐異方，玄默無私，正直以公。不以生為巧，不以殺為工，因應萬物，不敢獨行，吉之與吉，凶之與凶，損損益益，殺殺生生，為善者自賞，造惡者自刑。故無為而物自生，無為而物自亡，影與之交，響與之通，不求而物自得，不拘而物自從，無察而物自顯，無問而物自情。此天之道者也。故不&#20105;而無所不胜，不言而無所不應，不召而無所不來，寂然盪盪，無所不圖。</span><span style="font-size: 9.0pt; font-family: 新細明體; color: maroon">所謂不爭而善勝，不言而善應，不召而自來，不言而自謀者也。</span><span style="font-family: 新細明體; color: maroon">惚恍之羅設，而無狀之網施，汎淫瀇漠，遼遠留遲，密察無間，與物推移。故在前而不可遠，在後而不可先，靜作而不可聞，進退而不可見，終始禍福，吉凶自反，非出天外，莫之能遁也。</span><span style="font-size: 9.0pt; font-family: 新細明體; color: maroon">天網恢恢，疏而不失。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">民不畏死章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">民不畏死</span><span style="font-size: 9.0pt; font-family: 新細明體; color: maroon">輕其身也</span><span style="font-family: 新細明體; color: maroon">，奈何以死懼之</span><span style="font-size: 9.0pt; font-family: 新細明體; color: maroon">不能禁也</span><span style="font-family: 新細明體; color: maroon">。若使民常畏死</span><span style="font-size: 9.0pt; font-family: 新細明體; color: maroon">得其安也</span><span style="font-family: 新細明體; color: maroon">，而為奇者</span><span style="font-size: 9.0pt; font-family: 新細明體; color: maroon">作福人也</span><span style="font-family: 新細明體; color: maroon">，吾得執而殺之</span><span style="font-size: 9.0pt; font-family: 新細明體; color: maroon">誅巧淫也</span><span style="font-family: 新細明體; color: maroon">，夫孰敢矣</span><span style="font-size: 9.0pt; font-family: 新細明體; color: maroon">嚴刑信也</span><span style="font-family: 新細明體; color: maroon">。常有司殺者殺</span><span style="font-size: 9.0pt; font-family: 新細明體; color: maroon">謂大臣也</span><span style="font-family: 新細明體; color: maroon">。而代司殺者殺</span><span style="font-size: 9.0pt; font-family: 新細明體; color: maroon">謂人君也</span><span style="font-family: 新細明體; color: maroon">，是代大匠斷</span><span style="font-size: 9.0pt; font-family: 新細明體; color: maroon">事非宜也</span><span style="font-family: 新細明體; color: maroon">，夫代大匠斲，希不傷其手</span><span style="font-size: 9.0pt; font-family: 新細明體; color: maroon">戒內民也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：人之情性，不知而忠信，有知而誕謾；得意而安寧，失意而圖非；窮困而輕死，安寧而愛身。何以明之？莊子曰：夫嬰見未知而忠信於仇讎，及其壯大有識，欺殆兄嫂。三軍得意則下亡虜，窮溪之獸不避兕虎。其性非易，事理然也。由此觀之，民心不得，性命不全，則號令不能動也；憂愁慘怛，樂非輕死，則刑罰不能恐也。是故好知之君，憂世勞民，祭燎天地，除禍去患，招善請福，禱祝鬼神，變化萬事，動以悅民，家知戶辮，里有仁賢。違天之像，專任人心，以所見為明，以所論為當，廢名實，背事情，道理塞而非譽興，天下大擾，百姓遑遑，勞若痕極，困窮生姦。敢敗者榮而有功，輕死者肥而安寧，積善者瘦而多憂，畏法者飢而多患，寡弱者苦而思死，眾強者樂而君王。是以天下趨名爭勢，不計是非，析毫剖芒，視死如歸，乃始告以峻法嚴刑，則是禁以所易而制以所輕也。</span><span style="font-size: 9.0pt; font-family: 新細明體; color: maroon">以至於此，則人不畏死，奈何以死懼之，言不可也。</span><span style="font-family: 新細明體; color: maroon">故刑戮並作，姦邪不止，賞祿施行，而大臣不使，萬民不附，諸侯不市，國非其國，身非其身也。是以聖人之牧民也，人主無為而民無望，民無獲而主無喪也。其業易得而難失也，其化難犯而易行也，其衣易成而難弊也，其食易足而難窮也。故天下除嗜廢欲，樂生惡死者，皆重其神而愛其身，故形可制而勢可禁也。</span><span style="font-size: 9.0pt; font-family: 新細明體; color: maroon">人畏死而重生，所安者然也。</span><span style="font-family: 新細明體; color: maroon">是以使雄英豪達通之人，不敢作福，不敢起威，故法立而不用，賞設而不施。夫何故哉？身重天地，物輕鴻毛，法峻刑嚴，知不敢淫也。</span><span style="font-size: 9.0pt; font-family: 新細明體; color: maroon">眾人共畏而獨不畏者，有司孰德而殺之，孰敢犯也。</span><span style="font-family: 新細明體; color: maroon">是故帝王之道，無事無為，目無所視，耳無所聽，心無所圖，口無所言。前後左右，各有所任，因應以督，安其成功，授以所懷，歸以所行，爵加明主，祿施進賢，作福者身死，竊威者宗亡，百官趨職，主無與焉。</span><span style="font-size: 9.0pt; font-family: 新細明體; color: maroon">各有司存不可越代，付物以能，是君之道。</span><span style="font-family: 新細明體; color: maroon">釋臣任主，則疏遠隱匿，親近尊顯，君道隔塞，政事亡矣。威嚴兩立，邪偽並起，陪臣陞進，君者得咎。君之威勢，滅而不揚，姦雄豪特，令行禁止。百姓冤結，萬方失理，忠臣悲憂，佞巧大喜，名實失當，賞罰妄舉，是猶使屍起哭而代大匠斷也。</span><span style="font-size: 9.0pt; font-family: 新細明體; color: maroon">若不付物以能，而主代臣任，是代大匠斷而死屍起哭，真可怪者也。</span><span style="font-family: 新細明體; color: maroon">夫死人無為而子弟悲者，以為死而不為哭也。不與方圓而處大堂者，任大匠面身無作也。</span><span style="font-size: 9.0pt; font-family: 新細明體; color: maroon">夫大匠運斤為主人也，子弟悲泣為死尸也。若無尸自哭，則無人哭之矣，人自斯則工人拱手矣。工人拱手則大廈不成，哭考既無則喪禮廢矣。</span><span style="font-family: 新細明體; color: maroon">使屍起哭則哭者亡，主人代匠斲則功不成。</span><span style="font-size: 9.0pt; font-family: 新細明體; color: maroon">必然之理，尚被傷手，安得成功。</span><span style="font-family: 新細明體; color: maroon">是以明王聖主，正身以及天，謀臣以及民。法出於臣，秉之在君；令出於君，飾之在臣。臣之所名，君之所覆也；臣之所事，君之所謀也。臣名不正，自喪大命。故君道在陰，臣道在陽，君主專制，臣主定名，君臣隔塞，萬事自明。</span><span style="font-size: 9.0pt; font-family: 新細明體; color: maroon">上下之分，必不可監。故君臣位定，而萬事自明。</span><span style="font-family: 新細明體; color: maroon">故人君有分，&#32675;臣有職，審分明職，不可相代。各守其圓，大道乃得，萬事自明，寂然無事，無所不&#23557;。臣行君道，則滅其身；君行臣事，必傷其國。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">道德真經指歸卷之十二竟2</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon; background: lime">#1</span><span style="font-size: 8.0pt; font-family: 新細明體; color: maroon">有德無威：『威』原作『為』，據秘冊本改</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#2</span></span><span style="font-size: 8.0pt; font-family: 新細明體; color: maroon">天地所覆載：『所』字原脫，據秘冊本補</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#3</span></span><span style="font-size: 8.0pt; font-family: 新細明體; color: maroon">常處：原作『堂處』，據秘冊本改</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#4</span></span><span style="font-size: 8.0pt; font-family: 新細明體; color: maroon">弱：秘冊本作『溺』</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#5</span></span><span style="font-size: 8.0pt; font-family: 新細明體; color: maroon">安不知危：原作『安世不知危』，『世』衍，據秘冊本刪</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#6</span></span><span style="font-size: 8.0pt; font-family: 新細明體; color: maroon">禍不能禍：『不能禍』三字原脫，據怡蘭本補</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#7</span></span><span style="font-size: 8.0pt; font-family: 新細明體; color: maroon">各反其所：『其』</span><span style="font-size:8.0pt;color:maroon">
		</span><span style="font-size: 8.0pt; font-family: 新細明體; color: maroon">
		字原脫，據怡蘭本補</span><span style="font-family: 新細明體; color: maroon">。</span><span lang="EN-US" style="color:maroon"><br>
		<span style="background: lime">#8</span></span><span style="font-size: 8.0pt; font-family: 新細明體; color: maroon">吉凶著矣：『著矣』原脫，據怡蘭本補</span><span style="font-family: 新細明體; color: maroon">。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
