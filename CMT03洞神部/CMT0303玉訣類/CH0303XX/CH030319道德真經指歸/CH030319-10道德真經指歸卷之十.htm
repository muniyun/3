<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 18.0pt; font-family: 新細明體; color: maroon">道德真經指歸</span></b></p>
		<p style="margin:0cm;margin-bottom:.0001pt" align="left">
		<span style="font-family: 新細明體; color: maroon">
		經名：道德真經指歸。又名《老子指歸》。漢嚴遵（字均平）撰。原本十三卷，抉前六卷。底本出處：《正統道藏》洞神部玉訣類。參校本：一、成都怡蘭堂叢書本（簡稱怡蘭本）；二、秘冊匯函本（簡稱秘冊本）。補遺據王德有《老子指歸》點校本（中華書局一九九四年版）。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經指歸卷之十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">蜀郡嚴遵字君平撰谷神子註</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">含德之厚章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">含德之厚</span><span style="font-size: 9.0pt; font-family: 新細明體; color: maroon">體道元</span><span style="font-family: 新細明體; color: maroon">，比於赤子</span><span style="font-size: 9.0pt; font-family: 新細明體; color: maroon">柔弱虛</span><span style="font-family: 新細明體; color: maroon">。毒蟲不螫</span><span style="font-size: 9.0pt; font-family: 新細明體; color: maroon">毒不施</span><span style="font-family: 新細明體; color: maroon">，攫鳥不搏</span><span style="font-size: 9.0pt; font-family: 新細明體; color: maroon">害不摩</span><span style="font-family: 新細明體; color: maroon">，猛獸不據</span><span style="font-size: 9.0pt; font-family: 新細明體; color: maroon">威不加</span><span style="font-family: 新細明體; color: maroon">。骨弱筋柔</span><span style="font-size: 9.0pt; font-family: 新細明體; color: maroon">脆以危</span><span style="font-family: 新細明體; color: maroon">，而握固</span><span style="font-size: 9.0pt; font-family: 新細明體; color: maroon">據難開</span><span style="font-family: 新細明體; color: maroon">，未知牝牡之合</span><span style="font-size: 9.0pt; font-family: 新細明體; color: maroon">不相化</span><span style="font-family: 新細明體; color: maroon">，而較作</span><span style="font-size: 9.0pt; font-family: 新細明體; color: maroon">無為為</span><span style="font-family: 新細明體; color: maroon">，精之至</span><span style="font-size: 9.0pt; font-family: 新細明體; color: maroon">神明多</span><span style="font-family: 新細明體; color: maroon">。終日嗥而嗌不嘎</span><span style="font-size: 9.0pt; font-family: 新細明體; color: maroon">音聲和</span><span style="font-family: 新細明體; color: maroon">，和之至</span><span style="font-size: 9.0pt; font-family: 新細明體; color: maroon">體道行</span><span style="font-family: 新細明體; color: maroon">。知和曰常</span><span style="font-size: 9.0pt; font-family: 新細明體; color: maroon">與道同</span><span style="font-family: 新細明體; color: maroon">，知常曰明</span><span style="font-size: 9.0pt; font-family: 新細明體; color: maroon">日以聰</span><span style="font-family: 新細明體; color: maroon">，益生曰祥</span><span style="font-size: 9.0pt; font-family: 新細明體; color: maroon">日廣長</span><span style="font-family: 新細明體; color: maroon">，心使氣曰強</span><span style="font-size: 9.0pt; font-family: 新細明體; color: maroon">日堅強</span><span style="font-family: 新細明體; color: maroon">，物壯則老</span><span style="font-size: 9.0pt; font-family: 新細明體; color: maroon">衰堅強</span><span style="font-family: 新細明體; color: maroon">，謂之非道</span><span style="font-size: 9.0pt; font-family: 新細明體; color: maroon">體禍殃</span><span style="font-family: 新細明體; color: maroon">，不道早已</span><span style="font-size: 9.0pt; font-family: 新細明體; color: maroon">大命喪</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道德虛無，神明寂泊，清靜深微，太和滑淖，聽之寂寥，視之虛易，上下不窮，東西無極。天不能裹，地不能囊，規不能圓，矩不能方，度不能度，而量不能量，金玉不能障蔽，水火不能壅落，萬物莫之能領，患禍莫之能作。況浮翱翔，渾沌磅磚，心無所棲，形無區宅，陶冶稟授，萬天以作，群物得之，滋滋啞啞，知慮不能得，有為不能獲，思之逾遠，為之益薄，執之不我擒，縱之不我釋。唯無欲者，身為之宅，藏之於心，故曰含德。</span><span style="font-size: 9.0pt; font-family: 新細明體; color: maroon">同於德，德亦得之。體德容深，含德之厚。</span><span style="font-family: 新細明體; color: maroon">夫德之在人，猶父母之於身也；其於萬物，猶珠玉之與瓦鈆也。</span><span style="font-size: 9.0pt; font-family: 新細明體; color: maroon">父母生我不可易，珠玉潤我不可擲。</span><span style="font-family: 新細明體; color: maroon">是以含德之士，重身而輕天下，猶慈父孝子不以其有易其鄰；大身而細物者，猶良賈察商不以珠玉易瓦鈆也。其無欲也，非惡貨而好康也，天下之物莫能悅其心也。其為虛也，非好靜而惡擾也，天下之事莫足為也。夫何故哉？所有重而天下輕也。明於輕重之稱，通於利害之變，故萬物不能役，而天下不能傜也。故不為虛而虛自起，不為靜而靜自生，不休神而神自定，不和氣而氣自平。是以不聽而聞無聲之聲，不視而見無形之形，不思而領是非之意，不慮而達同異之鄉。神淪天地，德遵陰陽，不請福而天地祐之，不辭禍而患害</span><span lang="EN-US" style="color: maroon; background: lime">#1</span><span style="font-family: 新細明體; color: maroon">去之，不殺戮而天下畏之，不施與而天下愛之。鼓腹而樂，俯仰而&#23089;，食草而美，飲水而甘。喬木之下，精神得全，巖穴之中，心意常歡</span><span lang="EN-US" style="color: maroon; background: lime">#2</span><span style="font-family: 新細明體; color: maroon">，貧樂其業，賤忘其卑，窮而恬死，困而忘危，功與地配，德與天齊，反愚歸朴，比於嬰兒。</span><span style="font-size: 9.0pt; font-family: 新細明體; color: maroon">含德之厚，比於赤子。</span><span style="font-family: 新細明體; color: maroon">是故建身為國，誠以赤子為容，則是天下尊道貴德，各重其身，名勢為垢，萬物為塵，貪夫逃爵，殘賊反仁，積柔集弱，唯德是修。而作福生亂者，有何由然。</span><span style="font-size: 9.0pt; font-family: 新細明體; color: maroon">自然同德，無由生也。</span><span style="font-family: 新細明體; color: maroon">悲夫天地之道，深以遠，妙以微，能識之者寡，行之者希，智惠不能得，唯赤子為體之。赤子體似於德。夫赤子之為物也，知而未發，通而未達，能而未動，巧而居掘，生而若死，新而若弊，為於不為，與道周密。生不生之生，身無身之身，用無用之用，聞無聞之聞，無為無事，無意無心，不求道德，不積精神，既不思慮，又無障截，神氣不作，聰明無識，柔弱虛靜，魂魄無事。樂無樂之樂，安無欲之欲，生不枉神，死不幽志。故能被道含德，與天地同，則蜂蠆蟲蛇無心施其毒螫，攫鳥猛獸無意加其攫搏。</span><span style="font-size: 9.0pt; font-family: 新細明體; color: maroon">毒蟲不螫，擭鳥不搏者，以無死地也。</span><span style="font-family: 新細明體; color: maroon">骨弱筋柔，握持堅固，不睹牝牡，陰陽以化。精神充實，人物並歸，啼號不嗄，可謂志和，為之行之，與道為常。</span><span style="font-size: 9.0pt; font-family: 新細明體; color: maroon">知和曰常。</span><span style="font-family: 新細明體; color: maroon">執之守之，時曰聰明。</span><span style="font-size: 9.0pt; font-family: 新細明體; color: maroon">知常曰明。</span><span style="font-family: 新細明體; color: maroon">自然生息</span><span lang="EN-US" style="font-family: New MingLiu; color: maroon; background: lime">#3</span><span style="font-family: 新細明體; color: maroon">，動，合百祥。</span><span style="font-size: 9.0pt; font-family: 新細明體; color: maroon">益生日祥。</span><span style="font-family: 新細明體; color: maroon">心意</span><span style="font-size: 9.0pt; font-family: 新細明體; color: maroon">玄作</span><span lang="EN-US" style="font-family: New MingLiu; color: maroon; background: lime">#4</span><span style="font-size: 9.0pt; font-family: 新細明體; color: maroon">，氣順堅強。</span><span style="font-family: 新細明體; color: maroon">心使氣曰強也。無所為，故無所不克；無所欲，故動無所喪。自然通達，眾美萌生，天地愛祐，禍亂素亡。夫何故哉？以含德和神，而體童蒙也。及其有知也，去一而之二，去晦而之明，身日飾而德日消，智逾多而迷益深。故重天下而輕其神，貴名勢而賤其身，深思遠慮，離散精神，背柔棄弱，力進堅剛，陷於欲得，溺於求生，開於危殆，塞於萬全。物壯則老。故福如天地，視而不能見；禍若雷霆，聽而不能聞。出無入有，日造禍殃。謂之非道。動而之窮，為而之亡，修身愛國，為國不祥。祭燎而天地是伐，禱祀而鬼神是喪，非命之罪，事物自當也。</span><span style="font-size: 9.0pt; font-family: 新細明體; color: maroon">身既違道，禍則自來，非天命有所與奪，故云非道早已。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">知者不言章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">知者不言</span><span style="font-size: 9.0pt; font-family: 新細明體; color: maroon">不能專</span><span style="font-family: 新細明體; color: maroon">，言者不知</span><span style="font-size: 9.0pt; font-family: 新細明體; color: maroon">道亡身</span><span style="font-family: 新細明體; color: maroon">。塞其兌</span><span style="font-size: 9.0pt; font-family: 新細明體; color: maroon">耳目冥</span><span style="font-family: 新細明體; color: maroon">，閉其門</span><span style="font-size: 9.0pt; font-family: 新細明體; color: maroon">口不言</span><span style="font-family: 新細明體; color: maroon">，挫其銳</span><span style="font-size: 9.0pt; font-family: 新細明體; color: maroon">志所之</span><span style="font-family: 新細明體; color: maroon">，解其忿</span><span style="font-size: 9.0pt; font-family: 新細明體; color: maroon">心所思</span><span style="font-family: 新細明體; color: maroon">，和其光</span><span style="font-size: 9.0pt; font-family: 新細明體; color: maroon">容不奇</span><span style="font-family: 新細明體; color: maroon">，同其塵</span><span style="font-size: 9.0pt; font-family: 新細明體; color: maroon">服不詭</span><span style="font-family: 新細明體; color: maroon">，是謂玄同</span><span style="font-size: 9.0pt; font-family: 新細明體; color: maroon">與俗化</span><span style="font-family: 新細明體; color: maroon">。不可得而親</span><span style="font-size: 9.0pt; font-family: 新細明體; color: maroon">愛不來</span><span style="font-family: 新細明體; color: maroon">，不可得而疏</span><span style="font-size: 9.0pt; font-family: 新細明體; color: maroon">退不離</span><span style="font-family: 新細明體; color: maroon">。不可得而利</span><span style="font-size: 9.0pt; font-family: 新細明體; color: maroon">益不喪</span><span style="font-family: 新細明體; color: maroon">，不可得而害</span><span style="font-size: 9.0pt; font-family: 新細明體; color: maroon">敗不危</span><span style="font-family: 新細明體; color: maroon">，不可得而貴</span><span style="font-size: 9.0pt; font-family: 新細明體; color: maroon">爵不高</span><span style="font-family: 新細明體; color: maroon">，不可得而賤</span><span style="font-size: 9.0pt; font-family: 新細明體; color: maroon">損不卑</span><span style="font-family: 新細明體; color: maroon">，為天下貴</span><span style="font-size: 9.0pt; font-family: 新細明體; color: maroon">尊寵奇</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道無常衍，德無常方，神無常體，和無常容，視之不能見，聽之不能聞，既不可望，又不可捫。故達於道者，獨見獨聞，獨為獨存。父不能以授子，臣不能以授君，猶母之識其子，嬰兄之識其親也。夫子母相識，有以自然也，其所以然者，知不能陳也。五味在口，五音在耳，如甘非甘，如苦非苦，如商非商，如羽非羽，而易牙師曠有以別之。其所以別之者，而口不能言也。</span><span style="font-size: 9.0pt; font-family: 新細明體; color: maroon">所謂言者不知，知者不言也。</span><span style="font-family: 新細明體; color: maroon">故無狀之狀，可視而不可見也；無象之象，可效而不可宣也；無為之為，可則而不可陳也；無用之用，可行而不可傳也。是故得道之人，見之如子之識親，履之如地，戴之若天，被之服之，體之如身，為之行之，與之浮沉，與之外起，與之屈伸。神與化游，志與德運，聰明內作，外若聾盲，思慮玄起，狀若癡狂。故口不能言，而意不能明也，譬猶夢為君王，履危臨深，憂喜相反，中心獨然，覺而道之，不能以喻其鄰也。失道之人則不然，見其外不睹其內，識其流不獲其源，秉其末不窮其根。然其所以然，不然其所不然。</span><span style="font-size: 9.0pt; font-family: 新細明體; color: maroon">凡事之末，是然之所然。至理之本，非然之所能然也。</span><span style="font-family: 新細明體; color: maroon">故道在於外，不在於身，中主不定，守不固堅，心狐志疑，情與物連，聰明眩耀，以偽為真，若是若非，若亡若存，和氣易動，若病在人，陽泄神越，惡默好言。方言之時，心有所慮，志有所思，聰明並外，精神去之。音聲內竭，外實有餘，道德離散，日日遠之。言之益疾而己愈不見，造之益眾而己愈不知。是故言者逆道之要也，而距德之數也，反天之匠，覆地之具也。是故得道之士，損聰棄明，不視不聽，若無見聞，閉口結舌，若不知言。</span><span style="font-size: 9.0pt; font-family: 新細明體; color: maroon">塞其兌，閉其門。</span><span style="font-family: 新細明體; color: maroon">挫其銳，釋其所之，意無所守，廓似無身。解其所思，散其所慮，奄若不知，匿若獨存。</span><span style="font-size: 9.0pt; font-family: 新細明體; color: maroon">挫其銳，解其忿。</span><span style="font-family: 新細明體; color: maroon">滅禍無首，反於太素，容貌不異，服色不詭，因循天地，與俗變化，深入大道，與德徘徊。無言以言言，無為以為為，清靜以治己，平和以應時，與世渾沌，與俗玄同。</span><span style="font-size: 9.0pt; font-family: 新細明體; color: maroon">和其光，同其塵。</span><span style="font-family: 新細明體; color: maroon">要物之本，秉事之根，獨與眾異，天下莫聞。游於親疏之戶，翱翔利害之門，浮於貴賤之野，固守我之精神，遁隱無形之境，放佚荒蕩之鄉。貧賤不以為辱，富貴不以為榮，欲隱而隱，欲彰而彰，陰陽不能損益，人主不能蔽明。</span><span style="font-size: 9.0pt; font-family: 新細明體; color: maroon">是謂玄同。故不可得親，不可得疏也。</span><span style="font-family: 新細明體; color: maroon">魁然獨立，卓爾無雙，聲色不能悅，五味不能甘，萬物不能與之&#20105;，知力不能與之訟。無取無與，無得無去，閉門杜戶，絕端滅緒，神明為制，道為中主，動與化鄰，靜與然交，和順時得，故能長久。佚蕩無常，莫能先後，故好之不能近，惡之不能遠，賞與不能加，賦稅不能取，爵祿不能高，貧賤不能下。無奈萬物何，故萬物不能役；無以天下為，故天下不能有也。</span><span style="font-size: 9.0pt; font-family: 新細明體; color: maroon">以為使天下貴。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">以正治國章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">以正治國</span><span style="font-size: 9.0pt; font-family: 新細明體; color: maroon">體忠信</span><span style="font-family: 新細明體; color: maroon">，以奇用兵</span><span style="font-size: 9.0pt; font-family: 新細明體; color: maroon">設詐權</span><span style="font-family: 新細明體; color: maroon">，以無事取天下</span><span style="font-size: 9.0pt; font-family: 新細明體; color: maroon">任自然</span><span style="font-family: 新細明體; color: maroon">。吾何以知其然哉</span><span style="font-size: 9.0pt; font-family: 新細明體; color: maroon">謂我身</span><span style="font-family: 新細明體; color: maroon">？天下多忌諱</span><span style="font-size: 9.0pt; font-family: 新細明體; color: maroon">羞薄醜</span><span style="font-family: 新細明體; color: maroon">，而民彌貧</span><span style="font-size: 9.0pt; font-family: 新細明體; color: maroon">貲益少</span><span style="font-family: 新細明體; color: maroon">；民多利器</span><span style="font-size: 9.0pt; font-family: 新細明體; color: maroon">智惠巧</span><span style="font-family: 新細明體; color: maroon">，國家滋昏</span><span style="font-size: 9.0pt; font-family: 新細明體; color: maroon">動愈晦</span><span style="font-family: 新細明體; color: maroon">；人多仗巧</span><span style="font-size: 9.0pt; font-family: 新細明體; color: maroon">飾雕琢</span><span style="font-family: 新細明體; color: maroon">，奇物滋起</span><span style="font-size: 9.0pt; font-family: 新細明體; color: maroon">無窮極</span><span style="font-family: 新細明體; color: maroon">；法令滋彰</span><span style="font-size: 9.0pt; font-family: 新細明體; color: maroon">網深密</span><span style="font-family: 新細明體; color: maroon">，盜賊多有</span><span style="font-size: 9.0pt; font-family: 新細明體; color: maroon">益暴逆</span><span style="font-family: 新細明體; color: maroon">。聖人之言云</span><span style="font-size: 9.0pt; font-family: 新細明體; color: maroon">傳國式</span><span style="font-family: 新細明體; color: maroon">：我無為</span><span style="font-size: 9.0pt; font-family: 新細明體; color: maroon">主不得</span><span style="font-family: 新細明體; color: maroon">，而民自化</span><span style="font-size: 9.0pt; font-family: 新細明體; color: maroon">世和集</span><span style="font-family: 新細明體; color: maroon">，我無事</span><span style="font-size: 9.0pt; font-family: 新細明體; color: maroon">主不作</span><span style="font-family: 新細明體; color: maroon">，而民自富</span><span style="font-size: 9.0pt; font-family: 新細明體; color: maroon">無所欲</span><span style="font-family: 新細明體; color: maroon">，我好靜</span><span style="font-size: 9.0pt; font-family: 新細明體; color: maroon">主虛寂</span><span style="font-family: 新細明體; color: maroon">，而民自正</span><span style="font-size: 9.0pt; font-family: 新細明體; color: maroon">分理得</span><span style="font-family: 新細明體; color: maroon">，我無欲</span><span style="font-size: 9.0pt; font-family: 新細明體; color: maroon">主止足</span><span style="font-family: 新細明體; color: maroon">，而民自樸</span><span style="font-size: 9.0pt; font-family: 新細明體; color: maroon">不作飾</span><span style="font-family: 新細明體; color: maroon">。其政悶悶</span><span style="font-size: 9.0pt; font-family: 新細明體; color: maroon">無福德</span><span style="font-family: 新細明體; color: maroon">，其民偆偆</span><span style="font-size: 9.0pt; font-family: 新細明體; color: maroon">順忠&#24932;</span><span style="font-family: 新細明體; color: maroon">；其政察察</span><span style="font-size: 9.0pt; font-family: 新細明體; color: maroon">福德明</span><span style="font-family: 新細明體; color: maroon">，其民缺缺</span><span style="font-size: 9.0pt; font-family: 新細明體; color: maroon">知孳萌</span><span style="font-family: 新細明體; color: maroon">。禍兮福之所倚</span><span style="font-size: 9.0pt; font-family: 新細明體; color: maroon">以福倚</span><span style="font-family: 新細明體; color: maroon">，福兮禍之所伏</span><span style="font-size: 9.0pt; font-family: 新細明體; color: maroon">以成禍</span><span style="font-family: 新細明體; color: maroon">。孰知其極</span><span style="font-size: 9.0pt; font-family: 新細明體; color: maroon">無緒端</span><span style="font-family: 新細明體; color: maroon">？其無正</span><span style="font-size: 9.0pt; font-family: 新細明體; color: maroon">忠信亡</span><span style="font-family: 新細明體; color: maroon">。正覆為奇</span><span style="font-size: 9.0pt; font-family: 新細明體; color: maroon">智詐行</span><span style="font-family: 新細明體; color: maroon">，善復為妖</span><span style="font-size: 9.0pt; font-family: 新細明體; color: maroon">受妖祥</span><span style="font-family: 新細明體; color: maroon">。人之迷</span><span style="font-size: 9.0pt; font-family: 新細明體; color: maroon">失正常</span><span style="font-family: 新細明體; color: maroon">，其日固久矣</span><span style="font-size: 9.0pt; font-family: 新細明體; color: maroon">所由長</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道德之情，正信為常，變化動靜，一有一亡。覆載天地，經緯陰陽，紀綱日月，育養群生，逆之者死，順之者昌。故天地之道，一陰一陽，陽氣主德，陰氣主刑，刑德相反，和在中央。春生夏長，秋收冬藏，終而復始，廢而又興，陽終反陰，陰終反陽，陰陽相反，以至無窮。故王道人事，一柔一剛，一文一武，中正為經，剛柔相反，兵與德連，兵終反德，德終反兵，兵德相保，法在中央，法數相參，故能大通。是以明王聖主，損欲以虛心，虛心以平神，平神以知道，得道以正心，正心以正身，正身以正家，正家以正法，正法以正名，正名以正國。</span><span style="font-size: 9.0pt; font-family: 新細明體; color: maroon">以正治國也。</span><span style="font-family: 新細明體; color: maroon">正國鋼紀，分明察理，元元本本，牽左連右，參伍前後，物如其所，正名以覆實審實以督名。一名一實，平和周密，方圓曲直，不得相失，賞罰施行，不瀛不縮，名之與實，若月若日，一名正而國家昌，一名奇而國家役。養國之密，無有所常，屈伸取與，與時俱行，繼亂任法，遭逆任兵，守平以道，體德為常，大小相遇，以正相望。失正則化之，不從則禁之，不止則制之，不伏則伐之。</span><span style="font-size: 9.0pt; font-family: 新細明體; color: maroon">明大國之協小國，不敢輕用於兵，故先以化禁，不從然後始制伐行者也。</span><span style="font-family: 新細明體; color: maroon">若夫小國迫於大國之間，遭無道之君，以正事之不可則去之，去之不可而割地而予之，予之不可則率眾而避之，避之不可則杖策而遁之，遁之不可則患及萬民，禍將及我，故奮計而圖之，是&#20105;之所為起，而兵之所為生也。吾欲選將練士，砥礪甲兵，積糧高壘，營而自守，百姓糜弊，國家虛空，是戰之所為作也，而正之所為興也。吾欲以正入，則我寡而彼眾，我弱而彼強，如卵投石，為敵受殃，三軍必敗，士卒死傷，天心不得，宗廟滅亡，下悲萬民之命，上畏天地之心，是權之所為動也，而奇之所為運也。故建反往之計，招覆來之事，開萬民之心，生諸侯之謀，明我道德之祐，闡我天地之助，以渾四海之心，同萬國之意。百姓應我若響，鄰國隨我若影，飛鳥走獸與我俱往，是計之所為用，而奇之所為行也。</span><span style="font-size: 9.0pt; font-family: 新細明體; color: maroon">奇即權也，言小國迫於大國之間，事與避遁，即俱不可兵戰，權奇所以為作。明夫兵者不祥之器，不得已而用也。故乃動設計謀，以順人望，天地鳥獸助我為城，故云以奇用兵者也。</span><span style="font-family: 新細明體; color: maroon">上順道德之意，下合天地之心，危寧利害，視民若身，體無形之形，處太陰之陰，發無為之為，揚無聲之聲，異彼滅化之罪，明彼逆天之功，顯天之所降，見地之所生。有名無實，有實無名，名實相違，或正或傾，縱橫反覆，合於冥冥。</span><span style="font-size: 9.0pt; font-family: 新細明體; color: maroon">明此道德之功，顯彼勃逆之過，或以名實相反而縱橫合道者也。</span><span style="font-family: 新細明體; color: maroon">天&#28798;自起，妖孽自生，離其父子，絕其弟兄，殺其雄將，戮其忠臣，天下怨恨，莫與同心，魁然獨立，受天之兵，戰勝大喜，四海安寧，此用奇之上也。</span><span style="font-size: 9.0pt; font-family: 新細明體; color: maroon">先用以道，不從然後其&#28798;自起，所以為上。</span><span style="font-family: 新細明體; color: maroon">慉天下之怒，積能奇之人，飛耳游目，延聰益明，游士四達，結友合親</span><span lang="EN-US" style="color: maroon; background: lime">#5</span><span style="font-family: 新細明體; color: maroon">，生息變怪，因道應姦。飾權養勢，以實其民；飛言&#20763;事，以惑敵人；卑辭降下，以閉其君；輕使重利，以開其臣。君臣有隙，因制其神，變作於陰，權動於微，懸其死命，因其樞機，使敵狂惑，不得有為，隨時進退，無有常儀，不攻而敵自詘，不戰而敵自危，剋其君不及其臣，誅其將不及其師，戰勝民喜，諸侯畏之，此用奇之次也。</span><span style="font-size: 9.0pt; font-family: 新細明體; color: maroon">初設計策，後得其死，所以為次。</span><span style="font-family: 新細明體; color: maroon">制其地形，御其君臣，卑體重賞，以順其外，陰謀雲布，以亂所親，姦從彼來，道從此興，數城而封將，連國以予姦。姦來如鬼，謀計如神，方略不測，奇變不窮，分彼之力，疑彼之心，如出於地，若生於天，離其左右，散其所連，起權生變，以制其死，阻其計謀，使不得信。折其強輔，以孤其志，因形立勝，如環無端，乘時而發，和為之恒，動攻其害，靜絕其糧。褫而奪之，飢而渴之，重而累之，水而火之，勞而苦之，凍而暍之，利而誘之，狂而惑之，卒而迫之，窘而薄之。從高擊下，以眾制寡，堅校部曲，官隊相伍，上護其下，下救其上，三軍相保，親如父子。奇陣分合，隱伏參處。營前經後，陵左敗右，耀以旌旗，惑以金鼓，進如波騰，退如風雨、發如崩潰，合戰如虎，守不可攻，攻不可守，戰勝威行，天下大恐，此用奇之下也。</span><span style="font-size: 9.0pt; font-family: 新細明體; color: maroon">以先用兵，方制其死，所以為下也。</span><span style="font-family: 新細明體; color: maroon">禍亂既夷，萬物豐寧，天心大得，宇內欣欣，藏奇損智，忠信為務，清靜簡易，退事止言。能用奇勝，不明道德，恐事流變生，</span><span style="font-size: 9.0pt; font-family: 新細明體; color: maroon; background: lime"></span><span style="font-size: 9.0pt; font-family: 新細明體; color: maroon">淳散朴，所以止言者也。</span><span style="font-family: 新細明體; color: maroon">夫何故哉？道德變化，無所不生，物有高下，指嚮不同，趨含殊繆，或西或東，各推其性，以活其身。吉人以善足，凶人以惡傳，誠人以信顯，邪人以偽容，各效其知，以避禍凶。求而不贍，智者詐生；勞而不息，忠者起姦；拘迫慘怛，信者馳謾；窮困不已，賢者不化。故主好知則民偽，主好利則民禍，主好賞則民困，主好罰則民怨。何則？事由於主，行之在臣；賞出於主，財出於民；法出於主，受之在臣，主有所欲，天下嚮風。</span><span style="font-size: 9.0pt; font-family: 新細明體; color: maroon">事皆由主，主為化元。主不藏用，以歸於道。雖巧智用，不若忘智者也。</span><span style="font-family: 新細明體; color: maroon">故用心思公，不若無心之大同也；有欲禁過，不若無求之得忠也；喜怒時節，不若無為之有功也；思慮和德，不若無事之大通也；明於俞附之衍、岐鵲之數以治之，不若使世無病之德豐也；挾黃帝太公之慮、秉孫&#21556;氏之要以勝之，不若使天下不事智力之不營也。故道德之所生，愛不能利也；天地之所成，為不能致也。善為愛利之小，</span><span style="font-size: 9.0pt; font-family: 新細明體; color: maroon">終乖天道之大。</span><span style="font-family: 新細明體; color: maroon">唯無愛者能利之，唯無為者能遂之，是故明王聖主無欲無求，不創不作，無為無事，無載無章，反初歸朴，海內自寧。</span><span style="font-size: 9.0pt; font-family: 新細明體; color: maroon">以無事取天下。</span><span style="font-family: 新細明體; color: maroon">何以明之？莊子曰：夫起福生利，成功遂事，備物致用，使人大富，天下奢僣，財貨不足，民人愈醜。福滿山澤，金玉成積，國愈不安，民益少利。飾智相愚，以詐相要，防隄邪淫，姦偽之路密，分別同異，是非之變眾，則國家昏而政事衰。</span><span style="font-size: 9.0pt; font-family: 新細明體; color: maroon">天下忌諱，人而彌貧，人多利器，國家滋昏者也。</span><span style="font-family: 新細明體; color: maroon">作方遂伎，雕琢文彩，奇變異怪，以褒有德，以別尊卑。巧故滋起，俊出愈奇，令速賞深，罰峻刑嚴，鑿肌膚，斷四支，疏遠不隱，親近不和，罪至夷滅，賞至封侯，天地振慄，盜賊愈多。</span><span style="font-size: 9.0pt; font-family: 新細明體; color: maroon">人多奇巧，奇物滋起，法令滋章，盜賊多有。</span><span style="font-family: 新細明體; color: maroon">故聖人之言云：我無為而民自化。夫何故哉？主者，天下之心也。氣感而體應，心動而身隨，聲響相應，形影相隨，不足以為喻。是故人主誠為無為之為，則天下之心皆無所之，被道含德，無思無求，無令無法，萬民自化。</span><span style="font-size: 9.0pt; font-family: 新細明體; color: maroon">我無為人自化者也。</span><span style="font-family: 新細明體; color: maroon">人主誠能事無事之事，則天下無效無象，無知無識，不賞不與，萬民自富。</span><span style="font-size: 9.0pt; font-family: 新細明體; color: maroon">我無事人自富者也。</span><span style="font-family: 新細明體; color: maroon">人主誠能安無靜之靜，樂無清之清，則天下不學不問，無聞無見，無刑無罰，萬民自正。</span><span style="font-size: 9.0pt; font-family: 新細明體; color: maroon">我好靜人自正。</span><span style="font-family: 新細明體; color: maroon">人主誠能欲不欲之欲，則天下心虛志平，大身細物，動而反止，靜而歸足，不拘不制，萬民自朴。</span><span style="font-size: 9.0pt; font-family: 新細明體; color: maroon">我無欲人自朴者也。</span><span style="font-family: 新細明體; color: maroon">故人主之正，不孝不仁，不施不予，閔閔縵縵，萬民慁輓，墨墨偆偆，好惡不別，是非不分，故得所欲，性命以全。</span><span style="font-size: 9.0pt; font-family: 新細明體; color: maroon">其政悶悶，其人偆偆者也。</span><span style="font-family: 新細明體; color: maroon">人主之政，布德施利，明目察察，萬民昭昭，皆知禍福。孝悌仁義，萬事差別，偟偟</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，知偽缺缺。</span><span style="font-size: 9.0pt; font-family: 新細明體; color: maroon">其政察察，其人缺缺者也。</span><span style="font-family: 新細明體; color: maroon">故失所安，性命天絕。福生於禍，禍生於福，福之與禍，同營異域，俱亡俱存，異情同服，相隨出入，同來異極，非有聖人，莫能獨得。</span><span style="font-size: 9.0pt; font-family: 新細明體; color: maroon">禍福之所倚，福禍之所伏者也。</span><span style="font-family: 新細明體; color: maroon">故去福則無禍，無禍則無福，無福之福，至微玄默，天下好知，莫能窮極。</span><span style="font-size: 9.0pt; font-family: 新細明體; color: maroon">孰知其極者也。</span><span style="font-family: 新細明體; color: maroon">唯無為者能順其則，正在禍福之間，無所不剋。</span><span style="font-size: 9.0pt; font-family: 新細明體; color: maroon">正在於此非無正也。</span><span style="font-family: 新細明體; color: maroon">失正則奇生，奇生而民惑，善人為妖，是非反覆。</span><span style="font-size: 9.0pt; font-family: 新細明體; color: maroon">正復為奇，善復為妖者也。</span><span style="font-family: 新細明體; color: maroon">天下大迷而不復也。</span><span style="font-size: 9.0pt; font-family: 新細明體; color: maroon">道甚易行，人迷固久，所以不可復也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">方而不割章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">方而不割</span><span style="font-size: 9.0pt; font-family: 新細明體; color: maroon">無傷害</span><span style="font-family: 新細明體; color: maroon">，廉而不劇</span><span style="font-size: 9.0pt; font-family: 新細明體; color: maroon">無毀敗</span><span style="font-family: 新細明體; color: maroon">，直而不肆</span><span style="font-size: 9.0pt; font-family: 新細明體; color: maroon">無枉廢</span><span style="font-family: 新細明體; color: maroon">，光而不耀</span><span style="font-size: 9.0pt; font-family: 新細明體; color: maroon">無覆蓋</span><span style="font-family: 新細明體; color: maroon">。治人事天</span><span style="font-size: 9.0pt; font-family: 新細明體; color: maroon">為生活</span><span style="font-family: 新細明體; color: maroon">，莫如嗇</span><span style="font-size: 9.0pt; font-family: 新細明體; color: maroon">施不行</span><span style="font-family: 新細明體; color: maroon">。夫唯嗇，是以蚤服</span><span style="font-size: 9.0pt; font-family: 新細明體; color: maroon">無禁令</span><span style="font-family: 新細明體; color: maroon">。重積德</span><span style="font-size: 9.0pt; font-family: 新細明體; color: maroon">昧妙微</span><span style="font-family: 新細明體; color: maroon">，則無不剋</span><span style="font-size: 9.0pt; font-family: 新細明體; color: maroon">無不勝</span><span style="font-family: 新細明體; color: maroon">。莫知其極</span><span style="font-size: 9.0pt; font-family: 新細明體; color: maroon">化唐唐</span><span style="font-family: 新細明體; color: maroon">，可以為國</span><span style="font-size: 9.0pt; font-family: 新細明體; color: maroon">為侯王</span><span style="font-family: 新細明體; color: maroon">。有國之母嗇為常，可以長久動難終。深根固蒂</span><span style="font-size: 9.0pt; font-family: 新細明體; color: maroon">精神藏</span><span style="font-family: 新細明體; color: maroon">，長生久視</span><span style="font-size: 9.0pt; font-family: 新細明體; color: maroon">身常存</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：道無不有而不施與，故萬物以存；無所不能而無所不為，故萬物以然。何以明之？夫道體虛無而萬物有形，無有狀貌而萬物方圓，寂然無音而萬物有聲。由此觀之，道不施不與而萬物以存，不為不宰而萬物以然。然生於不然，存生於不存，亦明矣。言道能存於不存，然於不然者也。或云：道無形無聲，又不施不與，豈能然於不然，存於不存哉？明物各自然物，各存其道者也，此謂識形聲，不識其影響。夫日雖不為形造影，而影必因日光，空雖不為聲造響，而響必因空谷。若空日有心為影響，則有時而廢，安能周瞻而然存必有？道能然存於物，而道未始有心者也。故王者興師動利則民欲，民欲而以方，方則割。以割為方，則邪者進而方者退，忠臣蒙其毒，萬民受其害。欲者以欲為方，則以方為邪，故方者被割，而萬民受害也。貴貨則民求，民求而以廉，廉則劌。以劌為廉，則貪者顯而廉者弊，忠臣蒙其咎，而萬民受其敗。求者以求為廉，則以廉為貪，故廉者被劌，劌利傷也。開爭則民曲，民曲而以直，直則肆。以肆為直，則枉者翱翔，直者深伏，忠臣蒙其禍，萬民受其敗。上好名則民偽，民偽而以光，光則耀。以耀為光，則大德隱而小惠章，忠臣蒙其死，而萬民受其殃。偽者以偽為光，則以光為闇，故光者被殃者也。數者以施，貨流情通，所以謂方者不方，廉者不康，直者不直，光者不光，名繆實易，正失德亡。時既無道，則以邪貪枉偽為方廉直光，故云直者不直，方者不方，是正失德亡者也。人主獨立，臣下雙身，養主之意，阿主之心，塞主之聽，蔽主之明，此國之所以危而宗廟之所以喪也。是以明王聖主，獨有而不與也，獨知而不教也，獨能而不使也，方於己而不以也，廉於萬物而不有也，直秉天心而不恃也，德光四海而不估也。夫何故哉？去福以方，使下自公，割於不割，使民不訟，事情自達，萬物自通，莫之為吉，莫之為凶，天下蕩蕩，莫之其常。</span><span style="font-size: 9.0pt; font-family: 新細明體; color: maroon">以道為懷，公然大方，令物自得，莫知其極。雖不割於物而物皆得正，斯不割之割，非割之所能及也。</span><span style="font-family: 新細明體; color: maroon">非不割也，割剝伐擊，誅驕制暴，而無瘢創也。</span><span style="font-size: 9.0pt; font-family: 新細明體; color: maroon">隨時合度，應天順人，人天是同，雖割非創者也。</span><span style="font-family: 新細明體; color: maroon">去貨以廉，使天下自平；劌於不劌，使人無&#20105;。貪叨者息，潔白自生，莫之為濁，莫之為清，名不虛謚，實不倚傾。非不劌也，善康美讓，章含顯盜，而辯無藏也。</span><span style="font-size: 9.0pt; font-family: 新細明體; color: maroon">去貨任真，謙讓當理，善惡自別，故無所藏。</span><span style="font-family: 新細明體; color: maroon">去&#20105;以直，使下自剋；肆於不肆，使民自伏。匡邪振亂，化淫矯俗，莫之為福，天下荒荒，萬物自得。非不肆也，舉正揚直，表過章惡，貶邪削枉，明人之失，天下盡正，而動無聲也。</span><span style="font-size: 9.0pt; font-family: 新細明體; color: maroon">依理折衷，與道合宜，雖直無過，固非肆也。</span><span style="font-family: 新細明體; color: maroon">去名以光，使下自當，耀於不耀，使民自明。莫之為照，莫之為冥，天下渾渾，萬物滋生，德與天比，化與道同。非不耀也，德光四海，照萬物而化無形也。</span><span style="font-size: 9.0pt; font-family: 新細明體; color: maroon">道以為光，無所不被，物各自得，莫識其名。</span><span style="font-family: 新細明體; color: maroon">上下相象，中表相應，出入無朕，往來無間，若影之與形，響之與聲。故治國之道，生民之本，嗇為祖宗。</span><span style="font-size: 9.0pt; font-family: 新細明體; color: maroon">治人事天莫若嗇也。嗇，檢藏之謂也。</span><span style="font-family: 新細明體; color: maroon">是故明王聖主，損形容，卑官室，絕五味，滅聲色，智以居愚，明以語默，建無狀之容，立無象之式，恐彼知我，藏於不測。故未動而天下應，未命而萬民集，未戰而素勝之，未攻而天下服。是以不勤勞而民有功，不分&#20105;而得其職，不刑戮而萬民畏，不微妙而得天福，禍亂不生，群祥並集，無為而無不成，不&#20105;而無不剋。</span><span style="font-size: 9.0pt; font-family: 新細明體; color: maroon">所謂重積德故無不剋也。</span><span style="font-family: 新細明體; color: maroon">故萬物玄同，天下和洽，浮沉軋軮，與道相得。若終而始，若亂而紀，虛而實，無而有，疏而密，遲而疾，無形影，無根朕，彷彿渾沌，莫知所以，獨知獨見，獨為獨不，變化無常，畜積無府，陰陽離合，屈伸張弛，冥冥窅窅，芒昧玄默，魁如天地，不可窮極。</span><span style="font-size: 9.0pt; font-family: 新細明體; color: maroon">莫知其極。</span><span style="font-family: 新細明體; color: maroon">自修有餘，故能有國；治人理物，子孫不絕。</span><span style="font-size: 9.0pt; font-family: 新細明體; color: maroon">可以有國者也。</span><span style="font-family: 新細明體; color: maroon">夫何故哉？以其嗇也。為音之道，不施不予，儉愛微妙，盈若無有，誠通其意，可以長久。形小神大，至於萬倍，一以載萬，故能輕舉。一以物然，與天同道，根深蒂固，與神明處，真人所體，聖人所保也。</span><span style="font-size: 9.0pt; font-family: 新細明體; color: maroon">所謂有國之母，深根固蒂長生久視者也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">治大國章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">治大國者</span><span style="font-size: 9.0pt; font-family: 新細明體; color: maroon">謂其君</span><span style="font-family: 新細明體; color: maroon">，若烹小鮮</span><span style="font-size: 9.0pt; font-family: 新細明體; color: maroon">動綿綿</span><span style="font-family: 新細明體; color: maroon">。以道薇天下</span><span style="font-size: 9.0pt; font-family: 新細明體; color: maroon">臨以真</span><span style="font-family: 新細明體; color: maroon">，其鬼不神</span><span style="font-size: 9.0pt; font-family: 新細明體; color: maroon">不害人</span><span style="font-family: 新細明體; color: maroon">。非其鬼不神</span><span style="font-size: 9.0pt; font-family: 新細明體; color: maroon">其神存</span><span style="font-family: 新細明體; color: maroon">，其神不傷人</span><span style="font-size: 9.0pt; font-family: 新細明體; color: maroon">助自然</span><span style="font-family: 新細明體; color: maroon">；非其神不傷人</span><span style="font-size: 9.0pt; font-family: 新細明體; color: maroon">物齊均</span><span style="font-family: 新細明體; color: maroon">，聖人亦不傷人</span><span style="font-size: 9.0pt; font-family: 新細明體; color: maroon">萬物淳</span><span style="font-family: 新細明體; color: maroon">。兩不相傷</span><span style="font-size: 9.0pt; font-family: 新細明體; color: maroon">道相全</span><span style="font-family: 新細明體; color: maroon">，德交歸焉</span><span style="font-size: 9.0pt; font-family: 新細明體; color: maroon">加萬民</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：日昃陰生，燥至風起，谿谷小動，海波大興，高下相臨，差以百尋者，以其形大故也。千仞之岸，萬丈之崖，物類登之，崖隤下顛，蚊虻螻蟻適足以游翔，而犀象虎豹之麋骸者，以其形重也。飄風隆盛，發屋折木，石飛鐵揚，山陵崩弛，而人血&#33033;不為之傷者，以其暴大也。隙穴之風，不動鬢眉，及其中人也，生百病而成死亡者，以其纖介也。夫大國者，江海犀牛之徒也；而德化者，飄風隙穴之類也。故其福不可大生也，其利不可暴興也，其善不可大處也，其惡不可大喪也。大生之則大亡，暴興之則暴傾，大處之則大去，大喪之則大至。</span><span style="font-size: 9.0pt; font-family: 新細明體; color: maroon">夫處尊之位，秉天下之機，威權之重，早已大矣。更大動之，則所失者多，故治大國若烹小鮮。施教令如風隙穴，猶恐眉過半額，絲出如綸。&#20917;乎縱情欲，輕四海，大有為，殘百姓，則若虎豹之糜體，飄風之折屋，不亦宜乎。</span><span style="font-family: 新細明體; color: maroon">何以明之？莊子曰：夫飢而倍食，渴而大飲，熱而投水，寒而入火，所苦雖除，其身必死。胸中有瘕，不可鑿；喉中有疾，不可剝也；&#34753;虻著面，不可射也；蟣虱著身，不可斫。何則？欲除小患，而生大賊也。是以明王聖主之治大國也，若柄纖微，若通小水，若察秋毫，如聽無有若亡若存，若非若是，如行如留，如為如休，為在為不為之域，化在有無有之野，福微利鮮，言希禁寡，動於無形，功流四海。</span><span style="font-size: 9.0pt; font-family: 新細明體; color: maroon">夫得其要者，動少而益多。失其機者，為多而益少。故知機微萬夫之望，如無如有，不可示人也。</span><span style="font-family: 新細明體; color: maroon">夫何故哉？以道為父，以德為母，神明為師，太和為友，清靜為常，平易為主，天地為法，陰陽為象，日月為儀，萬物為表，因應為元，誠信為首。殊分異職，繩繩玄默，引總紀綱，舉大要而求之於己。是以民如胎鷇，主如赤子，智偽無因，而生巧故無由而起，萬物齊均，莫有盈損，和洽順從，萬物豐茂，鬼神與人，合而俱市，動於自然，各施所有。寂如無君，怕如無鬼，萬物盡生，民人盡壽，終其天年，莫有傷夭。</span><span style="font-size: 9.0pt; font-family: 新細明體; color: maroon">所謂以道花天下其鬼不神也。</span><span style="font-family: 新細明體; color: maroon">主若不仁，鬼若不神。主非不仁也，兼施博愛，德運六合，而無阿憐也。鬼非不神，浮於惚恍，載於纖微，經歷萬方，與時變化，神全萬物，不以傷人也。</span><span style="font-size: 9.0pt; font-family: 新細明體; color: maroon">非其鬼不神，其神不傷人。</span><span style="font-family: 新細明體; color: maroon">非不傷人，聖人在上，與天相&#21445;，人物順比，大化流行，智故不作，奇物不生，莫之為滿，莫之為盈，天下喁喁，萬物齊均，既不起高，又不造深，不攻金石，不壅水泉，人不遠徙，食不煞生，世皆可賞，莫之可形，草木黃而後落，人化盡而後終。</span><span style="font-size: 9.0pt; font-family: 新細明體; color: maroon">是以聖人亦不傷人。</span><span style="font-family: 新細明體; color: maroon">是故天之所胞，地之所函，太一之所主，天一之所將，四時所歸，五行所監，群臣毒害，變化運行，各有分部，不得相干，周流萬物，莫之可傷。</span><span style="font-size: 9.0pt; font-family: 新細明體; color: maroon">兩不相傷。</span><span style="font-family: 新細明體; color: maroon">是故鬼神治陰，聖人治陽，治陰者殺偶，治陽者殺奇。虛無清靜，鬼神養之；纖微寡鮮，鬼神輔之；盛壯有餘，鬼神害之；盈滿亢極，鬼神殺之。不屬其類，聖人奉之；忠信順善，聖人與之；雄俊豪特，聖人察之；作變生奇，聖人殺之。故動於陰者，鬼神周之；動於陽者，聖人制之。唯無所為者，莫能敗之。聖人在上，奇不得起，詐不得生，故鬼以其神養物於陰，聖人以其道養物於陽。福因陰始，德因陽終，鬼神降其澤，聖人流其恩，交歸萬物，若性自然，流道沉德洽和同真。</span><span style="font-size: 9.0pt; font-family: 新細明體; color: maroon">所謂兩不相傷，故德交歸焉也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">大國章</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">大國者</span><span style="font-size: 9.0pt; font-family: 新細明體; color: maroon">地廣民眾</span><span style="font-family: 新細明體; color: maroon">，天下之所流</span><span style="font-size: 9.0pt; font-family: 新細明體; color: maroon">人所歸</span><span style="font-family: 新細明體; color: maroon">，天下之所交</span><span style="font-size: 9.0pt; font-family: 新細明體; color: maroon">所親比</span><span style="font-family: 新細明體; color: maroon">，天下之牝</span><span style="font-size: 9.0pt; font-family: 新細明體; color: maroon">所貪利</span><span style="font-family: 新細明體; color: maroon">。牝以靜勝牡</span><span style="font-size: 9.0pt; font-family: 新細明體; color: maroon">勝有為</span><span style="font-family: 新細明體; color: maroon">，牝以靜為下</span><span style="font-size: 9.0pt; font-family: 新細明體; color: maroon">靜以卑</span><span style="font-family: 新細明體; color: maroon">。故大國以下小國</span><span style="font-size: 9.0pt; font-family: 新細明體; color: maroon">靜順之</span><span style="font-family: 新細明體; color: maroon">，則取小國</span><span style="font-size: 9.0pt; font-family: 新細明體; color: maroon">自為來</span><span style="font-family: 新細明體; color: maroon">；小國以下大國</span><span style="font-size: 9.0pt; font-family: 新細明體; color: maroon">靜卑之</span><span style="font-family: 新細明體; color: maroon">，則取大國</span><span style="font-size: 9.0pt; font-family: 新細明體; color: maroon">得所依</span><span style="font-family: 新細明體; color: maroon">。故或下而取之</span><span style="font-size: 9.0pt; font-family: 新細明體; color: maroon">勢胞人</span><span style="font-family: 新細明體; color: maroon">，或下而取於人</span><span style="font-size: 9.0pt; font-family: 新細明體; color: maroon">形勢禁</span><span style="font-family: 新細明體; color: maroon">。夫大國不過欲兼畜人</span><span style="font-size: 9.0pt; font-family: 新細明體; color: maroon">為之君</span><span style="font-family: 新細明體; color: maroon">，小國不過欲入事人</span><span style="font-size: 9.0pt; font-family: 新細明體; color: maroon">結和親</span><span style="font-family: 新細明體; color: maroon">。夫皆得其所欲</span><span style="font-size: 9.0pt; font-family: 新細明體; color: maroon">交以存</span><span style="font-family: 新細明體; color: maroon">，大者宜為下</span><span style="font-size: 9.0pt; font-family: 新細明體; color: maroon">易以然</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　指歸：天地並起，陰陽俱生，四時共本，五行同根，憂喜共戶，禍福同門。故所以為寧者，所以為危者也；而所以為危者，所以為寧者也。所以為存者，所以為亡者也；而所以為亡者，所以為存者也。</span><span style="font-size: 9.0pt; font-family: 新細明體; color: maroon">安不忘亡者存，存而忘亡者危。</span><span style="font-family: 新細明體; color: maroon">何以明之？夫虎豹以其形容脩廣，爪牙堅強，肌膚盛大，毛物豐，文章明，故執百獸而制於人；榮華香草以其所有光曜芬香，故悅於眾谷而傷其根；大國之君以其地廣民眾，勢尊形寵，威隆名顯，故張其鄰國而危其身。有道則固於磐石，寧於太山；失道則危於累卵，輕於鴻毛。俱弱則先困，俱亂則先亡，是故大國者，霸王之梯而亡滅之階也。是以大國之君，獨立無偶，名山四塞，三面成阻，鴻川並流，萬物浮下，為諸侯轂。膏腴之府，強大之尸</span><span lang="EN-US" style="color: maroon; background: lime">#6</span><span style="font-family: 新細明體; color: maroon">，權勢之主，偕不測之固，要阨狹之口。肥饒廣易，方數千里，珍寶奇怪，無所不有，民鮮傜役，馬牛從處，舟輿萬數，兵食陵聚，居者安樂，過者留止，人如草木，畜滿山野，耕桑田獵，得獲深倍，故天下之所欲歸，將相之所欲附勻車騎奮擊，帶甲百萬，處易守險，形便地利，順天而攻，順地而守，懸人之命，制人之死，與之則有勢，背之則失宗廟，故諸侯之所欲交，天下之所畏也。</span><span style="font-size: 9.0pt; font-family: 新細明體; color: maroon">所謂大國者，天下之流天下之交也。</span><span style="font-family: 新細明體; color: maroon">施道足以並兼，尊寵足以發號，伐之足以崇仁，治之足以明義，兼之足以廣地，得之足以為富，故諸侯之所好，而將相之所利也。是故自古及今，天下之牝，以靜勝牡，千世不易，萬世不變。夫何故哉？以虛受實，以無應有，不以為大，務以為小，不以為高，常以為卑也。牝以雌柔守，</span><span style="font-size: 9.0pt; font-family: 新細明體; color: maroon">牡以雄而求之，故牝常以靜勝牡。亢常以盈致悔，故大國宜為下</span><span style="font-family: 新細明體; color: maroon">。是故明王聖主之處大國也，施而不以置，下而不以求，地裹諸侯之國而無所不畏，德包諸侯之力而無所不事，折節下之以附人意，忠廉誠信以先士吏</span><span lang="EN-US" style="color: maroon; background: lime">#7</span><span style="font-family: 新細明體; color: maroon">，割地東西以招賢俊，疾耕力織以裒畜積，結縱連橫以戒不虞。發倉庾，散財幣，養耆老，食孤弱，振窮達困，顯巖穴之士。受而不取，授而不予，柔弱簡易，無為而處。諸侯雖有貪鄙殘賊，驕矜恃力，不好順從欲圖逆者，猶以文武之勢、威德之重靜而下之，則彼修身慎行，改過自新，割地獻寶，歸命殺身，請為子弟之國、藩牆之臣。</span><span style="font-size: 9.0pt; font-family: 新細明體; color: maroon">所謂大國以下小國，則取小國者也。</span><span style="font-family: 新細明體; color: maroon">其處小弱也，因道而動，修理而行，富以舟輿，實以甲兵，忠順誠素；尚朴貴耕，耕織有分，不取民有，上下和集，親如父子，君如腹心，民如形體，國專和一，可與俱死，上下順從，可與鄰市。大國之君，雖負眾強，上權右勢，左德下仁，心如飢虎，怒如涌泉，不好施予，常欲吞人。猶以得天之心，獲民之意，將相誠信，鄰人之助，發源泉之敵，揚不測之威，辱身厚體，竭誠懸命，欸欸惓惓，事以清靜，則彼神感精喻，心釋意壞，怒移禍徙，與我為妖。</span><span style="font-size: 9.0pt; font-family: 新細明體; color: maroon">小國以下大國，則取大國。取大國者，取得所依者也。</span><span style="font-family: 新細明體; color: maroon">上而取人者，形大勢豐，德博權重，人之所利也。</span><span style="font-size: 9.0pt; font-family: 新細明體; color: maroon">大國無為，鎮有斯利。但常兼下，自取得人。</span><span style="font-family: 新細明體; color: maroon">下而取於人者，地狹民少，權輕德鮮，人之所易也。</span><span style="font-size: 9.0pt; font-family: 新細明體; color: maroon">小國既輕，常被人易。為其所取，不得不廉。</span><span style="font-family: 新細明體; color: maroon">故不戰而壞人之邑，不攻而降人之城，地廣號尊，宗廟顯，功德流，是大國之所期也。</span><span style="font-size: 9.0pt; font-family: 新細明體; color: maroon">大國但能守雌，自期有此之益。</span><span style="font-family: 新細明體; color: maroon">交於大國，接和結親，歲有&#28798;害則大國憂之，鄰國難至則大國救之，屈一人之下，伸萬人之上，社稷尊，宗廟顯，國富兵強，人物全濟，延於無窮，小國之所願也。</span><span style="font-size: 9.0pt; font-family: 新細明體; color: maroon">小國下事人，人自憂之，所以獲全者也。</span><span style="font-family: 新細明體; color: maroon">故接地鄰境，懸權不動，先下先得，卑者制倨，靜者勝躁，處大之勢，小下大得。夫何故哉？自然之道，不可強致。水動下流，人動趨利，釋下任事，眾弱為一，出於不意，此強大之所以亡也。故大宜下之。</span><span style="font-size: 9.0pt; font-family: 新細明體; color: maroon">大凌小必獲天&#28798;，小謙退必蒙眾助，故大者宜為下。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">道德真經指歸卷之十竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon; background: lime">
		#1</span><span style="font-size: 8.0pt; font-family: 新細明體; color: maroon">患害：原作『不害』，據秘冊本改</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		<span style="background: lime">#2</span></span><span style="font-size: 8.0pt; font-family: 新細明體; color: maroon">心意常歡：原作『心意常歡欣』，欣字衍，據怡蘭本刪</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		<span style="background: lime">#3</span></span><span style="font-size: 8.0pt; font-family: 新細明體; color: maroon">自然：原作『旬月』，據秘冊本改</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		<span style="background: lime">#4</span></span><span style="font-size: 8.0pt; font-family: 新細明體; color: maroon">玄作：秘冊本作『互作』</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		<span style="background: lime">#5</span></span><span style="font-size: 8.0pt; font-family: 新細明體; color: maroon">結友：原作『結交』，據秘冊本改</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		<span style="background: lime">#6</span></span><span style="font-size: 8.0pt; font-family: 新細明體; color: maroon">強大之尸：疑作『強大戶』</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		<span style="background: lime">#7</span></span><span style="font-size: 8.0pt; font-family: 新細明體; color: maroon">士吏：原作『士史』，據怡蘭本改</span><span style="font-family: 新細明體; color: maroon">。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
