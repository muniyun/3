<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:#993300">通玄真經﹝注﹞</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		經名：通玄真經注。唐人徐靈府（號墨希子）註，約出於元和十一年〈<span lang="EN-US">816</span>）。十二卷。底本出處：《正統道藏》洞神部玉訣類。參校本：《四部叢刊》三編影印常熟瞿氏鐵單銅劍樓藏宋刊本（簡稱瞿本）。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: #993300">
		通玄真經卷之九</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">默希子注</span></p>
		<p style="line-height: 150%; margin-top: 0; margin-bottom: 0"><b>
		<span style="font-size: 14.0pt; font-family: 新細明體; color: #993300">下德</span></b></p>
		<p style="text-indent: 18.0pt; line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #993300">
		時有澆醨，故德有上下。不世之君以顯有德，非謂至德，故曰下德也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">老子曰：治身，太上</span><span style="font-size: 9.0pt; font-family: 新細明體; color: #993300">玄古之君。</span><span style="font-family: 新細明體; color: #993300">養神，</span><span style="font-size: 9.0pt; font-family: 新細明體; color: #993300">以清虛為本也。</span><span style="font-family: 新細明體; color: #993300">其次養形，</span><span style="font-size: 9.0pt; font-family: 新細明體; color: #993300">以嗜欲為本也。</span><span style="font-family: 新細明體; color: #993300">神清意平，百節皆寧，養生之本也。肥肌膚，充腹腸，供嗜欲，養生之末也。</span><span style="font-size: 9.0pt; font-family: 新細明體; color: #993300">神者生之本，形者生之末。致本則形全而合道，重末則形逝而歸土。上古務本不順末，在乎適中，下世遣神而養形，誠於太過也。</span><span style="font-family: 新細明體; color: #993300">治國，太上養化。</span><span style="font-size: 9.0pt; font-family: 新細明體; color: #993300">以道化也。</span><span style="font-family: 新細明體; color: #993300">其次正法。</span><span style="font-size: 9.0pt; font-family: 新細明體; color: #993300">謂刑罰也。</span><span style="font-family: 新細明體; color: #993300">民交讓，&#20105;處卑，財利&#20105;受少，事力&#20105;就勞，日化上而遷善，不知其所以然，治之本也。</span><span style="font-size: 9.0pt; font-family: 新細明體; color: #993300">太上之化也。</span><span style="font-family: 新細明體; color: #993300">利賞而勸善，畏刑而不敢為非，法令正於上，百姓服於下，治之末也。</span><span style="font-size: 9.0pt; font-family: 新細明體; color: #993300">下世之治，</span><span style="font-family: 新細明體; color: #993300">上世養本，而下世事末。</span><span style="font-size: 9.0pt; font-family: 新細明體; color: #993300">先論治身，次可治國。夫有本則有末，猶形全而身祥。故知道德備而是非之端絕，法令興而交爭之路開。聖人抑末崇本，豈不有以者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：欲治之主不世出，可與治之臣不萬一，以不世出求不萬一，此至治所以千歲不一也。</span><span style="font-size: 9.0pt; font-family: 新細明體; color: #993300">言尚明君賢佐，&#26080;代&#26080;之。論賢與不賢，用與不用，非若文王之師呂望，武丁之求傳說。若盡以此求，萬載不遇一君，千載不遇一臣，誰與治天下？</span><span style="font-family: 新細明體; color: #993300">蓋霸王之功，不世立也。</span><span style="font-size: 9.0pt; font-family: 新細明體; color: #993300">言不世世而立，但明哲居之也。</span><span style="font-family: 新細明體; color: #993300">順其善意，防其邪心，與民同出一道，則民可善，風俗可美。所貴聖人者，非貴其隨罪而作刑也，貴其知亂之所生也。若開其銳端，而縱之放僻淫佚，而棄之以法，隨之以刑，雖殘賊天下，不能禁其姦矣。</span><span style="font-size: 9.0pt; font-family: 新細明體; color: #993300">法者防其未然，刑者懲其已遇。然法不可亂，刑不可濫，亂則難奉，濫及&#26080;辜，雖殘賊萬姓，終姦暴不止也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：身處江海之上，心在魏闕之下，即重生。重生，</span><span style="font-size: 9.0pt; font-family: 新細明體; color: #993300">重累其生。</span><span style="font-family: 新細明體; color: #993300">即輕利矣，猶不能自勝，即從之，神無所害也。不能自勝而強不從，是謂重傷。重傷之人無壽類矣。</span><span style="font-size: 9.0pt; font-family: 新細明體; color: #993300">夫心不二用，事不並興。猶居閑曠之地，志騁榮華之場，則宜委身從志可免於累。如抑身違志，兩心交戰，是謂重傷。重傷祝壽，信不虛語。</span><span style="font-family: 新細明體; color: #993300">故曰：知和曰常，知常曰明，益生曰祥，心使氣曰強，是謂玄同。用其光，復歸其明。</span><span style="font-size: 9.0pt; font-family: 新細明體; color: #993300">沐精神以至於和，和則與天地為常；一心氣以合其明，明則與日月同光。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：天下莫易於為善，莫難於為不善。所謂為善者，靜而無為，適情辭餘，無所誘惑，循性保真，無變於已，故曰為善易也。所謂為不善難者，篡弒矯詐，躁而多欲，非人之性也，故曰為不善難也。</span><span style="font-size: 9.0pt; font-family: 新細明體; color: #993300">凡人不易於為善，而難於為惡。</span><span style="font-family: 新細明體; color: #993300">今之以為大患者，由無常厭度量生也。故利害之地，禍福之際，不可不察。聖人無欲也，無避也。事或欲之，適足以失之；事或避之，適足以就之。志有所欲。即忘其所為。是以聖人審動靜之變，而適受與之度，理好憎之情，和喜怒之節。夫動靜得，即患不侵也；受與適，即罪不累也；理好僧，即憂不近也；合喜怒，即怨不犯也。體道之人，不茍得，不讓禍，其有不棄，非其有不制，恒滿而不溢，常虛而易贍。故自當以道術度量，即食充虛，衣圉寒，足以溫飽七尺之形。無道術度量，而以自要尊貴，即萬乘之勢，不足以為快；天下之富，不足以為樂。</span><span style="font-size: 9.0pt; font-family: 新細明體; color: #993300">苟知足者，雖一瓢而有餘，然厭者，富有天下而不足也。</span><span style="font-family: 新細明體; color: #993300">故聖人心平志易，精神內守，物不能惑。心既保於平和，物奚汨於情欲？</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：勝人者有力，自勝者強。能強者，必用人力者也；能用人力者，必得人心者也；能得人心者，必自得者也。未有得己而失人者也，未有失己而得人者也。</span><span style="font-size: 9.0pt; font-family: 新細明體; color: #993300">謂以柔勝人，以弱得強者也。強主眾力不在己，故我皆眾力而不失人之力；得在眾心不在己，故人皆我心，乃得人之心。</span><span style="font-family: 新細明體; color: #993300">故為治之本，務在安人；安人之奉，在於足用，足用之本，在於不奪時，不奪時之，在於省事；省事之本，在於節用；節用之本，在於去驕；去驕之本，在於虛&#26080;。謂君不高臺榭，不廣苑囿，則民務農不奪其時。</span><span style="font-size: 9.0pt; font-family: 新細明體; color: #993300">夫驕侈之性，榮華之情，非體於虛&#26080;，道德則不能去也。</span><span style="font-family: 新細明體; color: #993300">故知生之情者，不務生之所無以為；知命之情者，不憂命之所無奈何。</span><span style="font-size: 9.0pt; font-family: 新細明體; color: #993300">知生知命，何憂何懼</span><span style="font-family: 新細明體; color: #993300">目悅五色，口惟滋味，耳淫五聲，七竅交&#20105;，以害一性。日引邪欲，竭其天和，身且不能治，奈治天下何？所謂得天下者，非謂其履勢位，稱尊號，言其運天下心，得天下力也。有南面之名，無一人之譽，此失天下也。故桀紂不為王，湯武不為放。故天下得道，在守四夷；天下失道，守在諸侯。諸侯得道，守在四境；諸侯失道，守在左右。故曰：無恃其不吾奪也，恃吾不可奪也。行可奪之道而非篡弒之行，無益於持天下矣。</span><span style="font-size: 9.0pt; font-family: 新細明體; color: #993300">夫聖人處天下，在於治身安人，非走尊位重勢。故有道者人戴之，無德者人棄之。故天下非私於己，唯善是與也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：善治國者，不變其故，不易其常。夫怒者，逆德也，兵者，凶器也。&#20105;者，人之所亂也。陰謀逆德，好用凶器，治人之亂逆之至也。非禍人不能成禍，不如挫其銳，解其紛，和其光，同其塵。人之性情，皆願賢己而疾不及人。願賢己，則&#20105;心生；疾不及人，則怨&#20105;生。怨&#20105;生，則心亂而氣逆。故古之聖王退&#20105;怨，&#20105;怨不生，則心治而氣順。故曰；不尚賢，使民不&#20105;。</span><span style="font-size: 9.0pt; font-family: 新細明體; color: #993300">保道守常，聖人之治；昏氣逆德，昏主之用。不開尚賢之路，寧無取怨之患。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：治物者，不以物以和；治和者，不以和以人；治人者，不以人以君；治君者，不以君以欲；治欲者，不以欲以性；治性者，不以性以德；治德者，不以德以道。</span><span style="font-size: 9.0pt; font-family: 新細明體; color: #993300">非和無以治物，非君無以治人，非性無以通德，非德無以明道。</span><span style="font-family: 新細明體; color: #993300">以道本人之性，無邪穢，久湛於物，即忌其本即合於若性。衣食禮俗者，非人之性也，所受於外也。</span><span style="font-size: 9.0pt; font-family: 新細明體; color: #993300">道所以安神，物所以養性。性者，內也。物者，外也。以內性求外物，至而應其性，以為性之常然。故有道者能遺物反己。反己者，見本性之衷欲，即萬類都息也。</span><span style="font-family: 新細明體; color: #993300">故人性欲平，嗜欲害之。唯有道者，能遺物反己。有以自鑒，則不失物之情；無以自鑒，則動而惑營。夫縱欲失性，動未嘗正，以治生則失身，以治國則亂人。故不聞道者，無以反性。</span><span style="font-size: 9.0pt; font-family: 新細明體; color: #993300">自於治物至於修道，未嘗正者。病起於欲。夫欲者，凶之根，禍之門，非明道德無以復其真也。</span><span style="font-family: 新細明體; color: #993300">古者聖人得諸己，故令行禁止。凡舉事者，必先平意清神。神清意平，物乃可正。聽失於非譽，目淫於釆色，而欲得事正，即難矣，是以貴虛。故水激則波起，&#28801;亂則智昏；昏智不可以為正，波水不可以為平。故聖王執一以理物之情性。夫一者至貴，無適於天下，聖王託於無適，故為天下命。</span><span style="font-size: 9.0pt; font-family: 新細明體; color: #993300">得諸己者，在於平意。意之平者，心不私外物，目不視釆色，一其精神，和其喜怒，故得情塵不起，欲浪不翻。人皆反性，而天下莫不承令也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：陰陽陶冶萬物，皆乘一&#28801;而生。上下離心，&#28801;乃上蒸；君臣不和，五穀不登。春肅秋榮，冬雷夏霜，皆賊&#28801;之所生也。天地之間，一人之身也；六合之內，一人之形也。</span><span style="font-size: 9.0pt; font-family: 新細明體; color: #993300">一人，天子也。一人正，則天下獲其安；一人亂，則萬姓罹其害。故係於天地，通於六合，可不慎歟？</span><span style="font-family: 新細明體; color: #993300">故明於性者，天地不能脅也；審於符者，怪物不能惑也。</span><span style="font-size: 9.0pt; font-family: 新細明體; color: #993300">性既合真，雷霆迫而不恐；明以照物，陰陽惑之而莫疑也。</span><span style="font-family: 新細明體; color: #993300">聖人由近以知遠，以萬里為一同。</span><span style="font-size: 9.0pt; font-family: 新細明體; color: #993300">得於內，明於外；得於一，通於萬。</span><span style="font-family: 新細明體; color: #993300">&#28801;蒸乎天地，禮義廉恥不設，萬民莫不相侵暴虐，由在乎混冥之中也。</span><span style="font-size: 9.0pt; font-family: 新細明體; color: #993300">積善神明輔，而積惡神明咎。然氣類相召，善惡無差。勿謂混冥之中無報應之效也。</span><span style="font-family: 新細明體; color: #993300">廉恥陵遲及至世之衰，用多而財寡，事力勞而養不足，民貧苦而忿&#20105;生，是以貴仁。仁以安之。人鄙不齊，比周朋黨，各推其與，懷機械巧詐之心，是以貴義。義以斷之。男女&#32675;居，雜而無別，是以貴禮。禮以正之。性命之情，淫而相迫於不得已，則不和，是以貴樂。</span><span style="font-size: 9.0pt; font-family: 新細明體; color: #993300">樂以節之。</span><span style="font-family: 新細明體; color: #993300">故仁義禮樂者，所以救敗也，非通治之道也。</span><span style="font-size: 9.0pt; font-family: 新細明體; color: #993300">自貴仁己，不救弊之謂。非為至德也。</span><span style="font-family: 新細明體; color: #993300">誠能使神明定於天下，而心反其初，則民性善；民性善，則天地陰陽從而包之，則財足而人贍，貪鄙忿&#20105;之心不得生焉。仁義不用，而道德定於天下，而民不淫於釆色。故德衰然後飾仁義，和失然後謂聲，禮淫然後飾容，故知道德，然後知仁義不足行也；知仁義，然後知禮樂不足修也。</span><span style="font-size: 9.0pt; font-family: 新細明體; color: #993300">道德者，天下之大無不包也。故有道者兼仁義禮樂，備而有之。或者謂絕滅四者而曰有道非通論也。夫聖王憫世之衰而無道德，故貴仁義禮樂，制節其性，和樂其情，全其節度，崇其敬讓，使不敢踰越，以復道德也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：清靜之治者，和順以寂寞，質真而素樸，閑靜而不躁。在內而合乎道，出外而同乎義，其言略而循理，其行悅而順情，其心和而不偽，其事素而不飾。不謀所始，不議所終。安即留，激即行。通體乎天地，同精乎陰陽，一和乎四時，明朗乎日月，與道化者為人。</span><span style="font-size: 9.0pt; font-family: 新細明體; color: #993300">此明清靜素樸同乎天而合乎道，謂真人。</span><span style="font-family: 新細明體; color: #993300">機巧詐偽，莫載乎心。是以天覆</span><span style="font-family:
新細明體;color:#993300">以德，地載以樂，四時不失序，風雨不為虐，日月清靜而揚光，五星不失其行，此清靜之所明也。</span><span style="font-size:9.0pt;font-family:新細明體;color:#993300">真人之治，感於天地。故日月清明而不武，凶悖不作也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family:新細明體;color:#993300">
		老子曰：治世之職易守也，其事易為也，其禮易行也，其責易賞也。是以人不兼官，官不兼士，士農工商，鄉別州異。故農與農言藏，士與士言行，工與工言巧，商與商言數，是以士無遺行，工無苦事，農無廢功，商無折貨，各安其性。異形殊類，易事而不悖，失業而賤，得志而貴<span lang="EN-US" style="background: lime">#1</span>。</span><span style="font-size:9.0pt;font-family:新細明體;color:#993300">《易繁辭》曰：乾以易知，坤以簡能。聖人無為而治，百姓不苦其役，則各安其業，俱樂其生。故易理而不亂，四民得其所即貴，失其勢即賤。</span><span style="font-family:新細明體;color:#993300">夫先知遠見之人，才之盛也，而治世不以責於人。不責成於人也。博聞強志，口辯辭給人，知之溢也，而明主不求於下。</span><span style="font-size:9.0pt;font-family:新細明體;color:#993300">聰敏給數未必為忠正，不求在下位之也。</span><span style="font-family:新細明體;color:#993300">放世賤物，不從流俗，士之伉行也，而治世不以為化民。</span><span style="font-size:9.0pt;font-family:新細明體;color:#993300">敖世忽俗，不可以為儀表。</span><span style="font-family:新細明體;color:#993300">故高不可及者，不以為人量；行不可逮者，不可為國俗。故人才不可專用而度量，道術可世傳也。</span><span style="font-size:9.0pt;font-family:新細明體;color:#993300">此數者治世，士不可不察其才而用，唯通明道術，與時消息者則與為治。</span><span style="font-family:新細明體;color:#993300">故國治可與愚守也，而軍旅可以法同也。不待古之英雋而人自足者，因其所有而並用之。</span><span style="font-size:9.0pt;font-family:新細明體;color:#993300">治在適時，非求異見；詞尚體要，無煩飾辯。但量能處位，無世無之。豈待古賢，天下方治也？</span><span style="font-family:新細明體;color:#993300">末世之法，高為量而罪不及也，重為任而罰不勝也，危為其難而誅不敢也。民困於三責，即飾智而詐上，犯邪而行危，雖峻法嚴刑，不能禁其姦。獸窮即觸，鳥窮即啄，人窮即詐，此之謂也。</span><span style="font-size:9.0pt;font-family:新細明體;color:#993300">用其法而求其遇以誅其罪者，是為法殺人，非治人也。懷憂懼即飾智而誣矯以求僥偉，由鳥獸窮蹙則拂然之心而忿不顧其生也。故聖人責道不貴法也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family:新細明體;color:#993300">
		老子曰：雷霆之聲，可以鐘鼓象也；風雨之變，可以音律知也。大可睹者，可得而量也；明可見者，可得而弊也；聲可聞者，可得而調也；色可察者，可得而別也。夫至大天地不能函也，至微神明不能見也。</span><span style="font-size:9.0pt;font-family:新細明體;color:#993300">夫風雨雷霆、形聲色象，可以類知，可以建事。及乎至大至微者，謂道也，天地不能容，神明不能究也。</span><span style="font-family:新細明體;color:#993300">及至建律曆，別五色，異清濁，味甘苦，即樸散而為器矣。立仁義，修禮樂，即德遷而為偽矣。民飾智以驚愚，設詐以攻上，天下有能持之而未能有治之者也。夫智能彌多而德滋衰，是以至人淳樸而不散。夫至人之治，虛&#26080;寂寞，不見可欲，心與神處，形與性調，靜而體德，動而理通，循自然之道，緣不得已矣。漠然無為而天下和，淡然無欲而民自樸，不忿&#20105;而財足。施者不得，受者不讓，德反歸焉，而莫之惠。不言之辯，不道之道，若或通焉，謂之天府。取焉而不損，酌焉而不竭，莫知其所求由出，</span><span style="font-size:9.0pt;font-family:新細明體;color:#993300">樸散亡本，故聖人有作而調飾之，使反修其業，道乎自然，藏於天府，取之不減，與之不盈。</span><span style="font-family:新細明體;color:#993300">謂之搖光。搖光者，資&#31918;萬物者也。</span><span style="font-size:9.0pt;font-family:新細明體;color:#993300">搖光斗標之望揭運於中，制以四方萬物，主之以為資。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		老子曰：天愛其精，地愛其平，人愛其情。天之精，日月星辰，雷霆風雨也。地之平，水火金木土也。人之情，思慮聰明喜怒也。故閉四關，止五道，即與道淪。神明藏於無形，精氣反於真，目明而不以視，耳聰而不以聽，口當而不以言，心條通而不以思慮，委而不為，知而不矜，直性命之情，而知故不得害。精存於目，即其視明；存於</span><span style="font-family: 新細明體; color: #993300">耳，即其聽聰；留於口，即其言當；集於心，即其慮通。故閉四關，即終身無患，四肢九竅莫死莫生，是謂真人。</span><span style="font-size: 9.0pt; font-family: 新細明體; color: #993300">天之四關，日、月、星、辰。五道，五行也。言四時有節，五行有度，則天地清明，民物豐泰。人之四關，心、口、耳、目也。五道，謂五藏也。夫精神存者，則四關不妄動；五道不受邪聰視聽明、言行無跌，故禍害無及於身，止死不係於懷，是真人得道所游之地。</span><span style="font-family: 新細明體; color: #993300">地之生財，大本不過五行，聖人節五行，即治不荒。</span><span style="font-size: 9.0pt; font-family: 新細明體; color: #993300">聖人者，由節五情以和五行，故天下不亂，而況常人哉？</span><span style="font-family: 新細明體; color: #993300">老子曰：衡之於左右，無私輕重，故可以為平；繩之於內外，無私曲直，故可以為正；人主之於法，無私好憎，故可以為令。德無所立，怨無所藏，是任道而合人心者也。</span><span style="font-size: 9.0pt; font-family: 新細明體; color: #993300">此三者，藉於無私，故平為之立，正為之存，令為之行；不殞德於外，不匿怨於內，任道而死，百姓不知。</span><span style="font-family: 新細明體; color: #993300">故為治者，知不與焉。水戾破舟，木擊折軸，不怨木石，而罪巧拙者，智不載也。</span><span style="font-size: 9.0pt; font-family: 新細明體; color: #993300">水無破舟之意，木無折軸之心，不怨木石，而罪巧拙者，非智之所為也。明治國者不以智。故以智治國者，國之賊也。</span><span style="font-family: 新細明體; color: #993300">故道有智則亂，德有心則險，心有眼則眩。</span><span style="font-size: 9.0pt; font-family: 新細明體; color: #993300">息智即不亂，忘心即不險，絕視則不眩，皆忘之也。</span><span style="font-family: 新細明體; color: #993300">夫權衡規矩，一定而不易，常一而不邪，方行而不留。一日形之，萬世傳之，無為之為也。</span><span style="font-size: 9.0pt; font-family: 新細明體; color: #993300">夫衡非不平，繩非不直，用之者偏耳。道非不虛，德非不明，修之者誤耳。</span><span style="font-family: 新細明體; color: #993300">一者無為也，百王用之，萬世傳之，為而不易也。</span><span style="font-size: 9.0pt; font-family: 新細明體; color: #993300">一者無為也，百王用之，萬世傳之而不易也。凡無情無私，一以遇之者，雖終日應用，未嘗為也。斯道致治，正而有常。不然，權之與量，豈一日制作而萬世不能易哉？</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰人之言日：國有亡主，世亡亡道。人有窮而理無不通，故無為者，道之宗也。得道之宗，並應無窮，</span><span style="font-size: 9.0pt; font-family: 新細明體; color: #993300">夫國之亡者，何也？以無正道故亡也。夫窮而能通者，道也，為而不侍者，德也，無為之宗應於無窮者也。</span><span style="font-family: 新細明體; color: #993300">故不因道理之數而專己之能，其窮不遠也。</span><span style="font-size: 9.0pt; font-family: 新細明體; color: #993300">獨賢於已，不修其道，立見窮屈。</span><span style="font-family: 新細明體; color: #993300">夫人君，不出戶以知天下者，因物以識物，因人以知人。故積力之所舉，即無不勝也。眾智之所為，即無不成也。千人之眾無絕&#31918;，萬人之&#32675;無廢功。工無異伎，士無兼官，各守其職，不得相干，人得所宜，物得所安，是以器械不惡，職事不慢也。因此物識彼物之情，度己身見他人之性。</span><span style="font-size: 9.0pt; font-family: 新細明體; color: #993300">善用眾者，可以傾河寘海，善用人者，可以盡心竭力。</span><span style="font-family: 新細明體; color: #993300">夫債少易償也，職寡易守也，任輕易勸也。上操約少之分，下效易為之功，是以君臣</span><span lang="EN-US" style="font-family: 新細明體; color: #993300; background: lime">#2</span><span style="font-family: 新細明體; color: #993300">久而不相厭也。</span><span style="font-size: 9.0pt; font-family: 新細明體; color: #993300">在於簡易，故無勞厭。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">老子曰：帝者體太一，</span><span style="font-size: 9.0pt; font-family: 新細明體; color: #993300">太一者，以虛&#26080;為祖，清靜為宗，故帝王宜體之。</span><span style="font-family: 新細明體; color: #993300">王者法陰陽，</span><span style="font-size: 9.0pt; font-family: 新細明體; color: #993300">運行有度。</span><span style="font-family: 新細明體; color: #993300">霸者則四時，</span><span style="font-size: 9.0pt; font-family: 新細明體; color: #993300">不失其宜。</span><span style="font-family: 新細明體; color: #993300">君者用六律。</span><span style="font-size: 9.0pt; font-family: 新細明體; color: #993300">與物有節。</span><span style="font-family: 新細明體; color: #993300">體太一者，明於天地之情，通於道德之倫；聰明照於日月，精神通於萬物；動靜調於陰陽，喜</span><span lang="EN-US" style="font-family: 新細明體; color: #993300; background: lime">#3</span><span style="font-family: 新細明體; color: #993300">怒和於四時；覆露皆道，溥洽而無私；蜎飛蠕動，莫不依德而生；德流方外，名聲傳乎後世。</span><span style="font-size: 9.0pt; font-family: 新細明體; color: #993300">玄古帝王以道治天下也。</span><span style="font-family: 新細明體; color: #993300">法陰陽者，承天地之和，德與天地參光，明與日月並照，精神與鬼神齊靈；戴圓履方，抱表寢繩，內能理身，外得人心，發施號令，天下從風。</span><span style="font-size: 9.0pt; font-family: 新細明體; color: #993300">五帝以德治天下也。</span><span style="font-family: 新細明體; color: #993300">則四時者，春生夏長，秋收冬藏，取與有節，出入有量，喜怒剛柔，不離其理，柔而不脆，剛而不折，寬而不肆，肅而不悖，優游委順以養&#32675;類其德舍愚而容不肖，無所私愛也。</span><span style="font-size: 9.0pt; font-family: 新細明體; color: #993300">三王以仁治天下也。</span><span style="font-family: 新細明體; color: #993300">用六律者，生之與殺也，賞之與罰也，與之以奪也，非此無道也，伐亂禁暴，</span><span style="font-family:新細明體;color:#993300">興賢良廢不肖，匡邪以為正，攘險以為平，矯枉以為直，明於施舍<span lang="EN-US" style="background: lime">#4</span>開塞之道，乘時因勢，以服役人心者也。</span><span style="font-size:9.0pt;font-family:新細明體;color:#993300">五霸以義治天下也。</span><span style="font-family:新細明體;color:#993300">帝者，不體陰陽即侵；王者，不法四時即削；霸者，不用六律即辱；君者，失準繩即廢。故小而行大，即窮塞而不親；大而行小，即狹隘而不容。</span><span style="font-size:9.0pt;font-family:新細明體;color:#993300">帝王之世，道德有優劣；五霸之時，仁義有厚薄。大小不得相逾。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family:新細明體;color:#993300">
		老子曰：地廣民眾，不足以為強；甲堅兵利，不可以恃勝；城高池深，不足以為固；嚴邢峻罰，不足以為威。</span><span style="font-size:9.0pt;font-family:新細明體;color:#993300">夫三者不得恃，唯有德者王也。</span><span style="font-family:新細明體;color:#993300">為存政者，雖小必存焉；為亡政者，雖大必亡焉。故善守者，無與禦。</span><span style="font-size:9.0pt;font-family:新細明體;color:#993300">音御。</span><span style="font-family:新細明體;color:#993300">善戰者，無與鬥，乘時勢因民欲，而天下服。故善為政者，積其德；善用兵者，畜其恕。德積而民可用也<span lang="EN-US" style="background: lime">#5</span>，怒畜而威可立也。故文之所加者深，則權之所服者大；德之所施者博，則威之所制者廣。廣即我強而適弱。善用兵者，先弱敵而後戰，故費不半而功十倍。故千乘之國，行文德者王；萬乘之國，好用兵者亡。王兵先勝而後戰，敗兵先戰而後求勝，此不明於道也。輕用兵器，雖大必亡；善任政術，雖小必昌。存萬姓於不死之地，故勝；驅民於立屍之地，必敗者也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family:新細明體;color:#993300">通玄真經卷之九竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:#993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">＃<span lang="EN-US">1
		</span>失業而賤，得志而貴：瞿本作『失處而賤得勢而貴』。<span lang="EN-US"><br>
		</span>＃<span lang="EN-US">2 </span>君臣：瞿本作『居日』。<span lang="EN-US"><br>
		</span>＃<span lang="EN-US">3 </span>喜：瞿本作『瞋』。<span lang="EN-US"><br>
		</span>＃<span lang="EN-US">4 </span>舍：瞿本作『令』。<span lang="EN-US"><br>
		</span>＃<span lang="EN-US">5 </span>也：原本作『者』，據瞿本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
