<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: #993300">
		通玄真經纘義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">經名：通玄真經纘義。元人杜道堅撰，約出於至大三年<span lang="EN-US">( 
		1310</span>）。底本出處：《正統道藏》洞神部玉訣類。參校本：《二十二子》影印光緒三年重刻明武英殿聚珍版本（簡稱眾珍本）。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:#993300">通玄真經纘義卷之二</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:#993300">南谷子杜道堅纂</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;
font-family:新細明體;color:#993300">精誠篇</span></b></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		老子曰：天致其高，地致其厚，日月照，列星朗，陰陽和，非有為焉。正其道而物自然，陰陽四時，非生萬物也，雨露時降，非養草木也，神明接，陰陽和，萬物生矣。夫道者藏精於內，棲神於心，靜漠恬澹，悅穆胸中，廓然無形，寂然無聲。官府若無事，朝廷若無人，無隱士，無逸民，無勞役，無冤刑，天下莫不仰上之德，象主之旨，絕國殊俗，莫不重譯而至，非家至而人見之也，推其誠心，施之天下而已。故賞善罰<span lang="EN-US" style="background: lime">#1</span>暴者，致<span lang="EN-US" style="background: lime">#2</span>令也，其所以能行者，精誠也。令雖明不能獨行，必待精誠。，故總道以被民而民弗從者，精誠弗至也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		古之聖人官天地，府萬物，藏精存誠，無形無聲，正其道，而任物之自然。當是時也，朝無倖臣，野無遺逸，國無游民，干戈不起，勞役不興，四民樂業，故不待家至人曉，而坐致隆平。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		老子曰：天設日月，列星辰，張四時，調陰陽，日以暴之，夜以息之，風以乾之，雨露以濡之。其生物也，莫見其所養而萬物長，其殺物也，莫見其所養而萬物亡。此謂神明。是故聖人象之，其起福也，不見其所以而福起；其除禍也，不見其所由而禍除。稽之不得，察之不虛。日計不足，歲計有餘。寂然無聲，一言而大動天下，是以天<span lang="EN-US" style="background: lime">#3</span>心動化者也。故精誠內形氣，動於天，景星見，黃龍下，鳳凰至，醴泉出，嘉穀生，河不滿溢，海不波涌；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		日月星辰，天之神。水火土石，地之神。雨、風、露、雷、暑、寒、晝、夜，皆神也。人性最靈，是又神於物者矣。天之生物，不見所養，日見其長。聖人養民，除害興利亦如之。皆由精誠內著，氣感於天，陰陽順之，神明祐之，而嘉祥至矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">逆天暴物，即日月薄蝕，五星失行，四</span><span style="font-family: 新細明體; color: #993300">時相乘，晝冥宵光，山崩川涸，冬雷夏霜，天之與人有以相通。故國之殂亡也，天文變，世俗亂，虹蜺見，萬物有以相連，精氣有以相薄。故神明之事，不可以智巧為也，不可強力致也。故大人與天地合德，與日月合明，與鬼神合靈，與四時合信。懷天心，抱地氣，執&#20914;含和，不下堂而行四海，變易習俗，民化遷善，若出諸己，能以神化者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		天人一氣，隱顯相通。和氣致祥，沴氣致殃，未有不由人主者也。故夫逆天暴物，悖道敗德，皇天震怒，禍亦隨之。有如成王悔過，偃禾返風；宋君一言，火星退舍，是皆精誠格天，轉禍為祥之徵。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：夫人道者，全性保真，不虧其身，遭急迫難，精通乎天。若乃未始出其宗者，何為而不成，死生同域，不可脅凌。又況官天地，府萬物，返造化，含至和而已，未嘗死者也。精誠形乎內，而外諭於人心，此不傳之道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		人之生也，受命於天者同。故性無不善，全性保真，不虧其身，精通于天，何為不成？至若返造化，含至和，而未嘗死者，夫是之謂真人。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		聖人在上，懷道而不言，澤及萬民，故不言之教芒乎大哉。君臣乖心，倍譎見乎天，神氣相應徵矣，此謂不言之辯，不道之道也。夫召遠者，使無為焉，親近者，言無事焉，唯夜行者能有之，故&#21364;走馬以糞，車軌不接於遠方之外，是謂坐馳陸沉。天道無私就也，無私去也，能者有餘，拙者不足，順之者利，逆之者凶。是故以智為治者，難以持國，唯同乎大和，而持自然應者，為能有之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		聖人懷道澤及民，祥可見也。君臣乖心見乎天，殃可見也。遠者無為，近者無事，神氣應徵，有不待召而至矣。無私就，無私去，有餘不足，同乎大和。不言之教，自然而已。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：夫道之與德，若韋之與革，遠之即近，近之即疏，稽之不得，察之不虛。是故聖人若鏡，不將不迎，應而不藏，萬物不傷，其得之也乃失之也，其失之也乃得之也。故通於大和者，闇若醇醉而甘&#21351;以游其中，若未始出其宗，是謂大通。此假不用能成其用也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		道尊德貴，異名同出，存乎吾心，不從外得。生之畜之，不無不有。聖人之心，有如明鏡，物來則應，物去則靜。含乎精誠，純乎道德，不為何敗？不執何失？若未始出其宗，則鬼神不能識。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：昔黃帝之治天下，調日月之行，治陰陽之氣，節四時之度，正律曆之數，別男女，明上下，使強不掩弱，眾不暴寡，民保命而不夭，歲時熟而不凶，百官正而無私，上下調而無尤，法令明而不闇，輔佐公而不阿，田者讓畔，道不拾遺，市不預賈，故於此時日月星辰不失其行，風雨時節，五穀豐，鳳凰翔於庭，麒麟游於郊。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		觀天之道，執天之行，黃帝得之而天下治。異時退捐天下，趨空同，禮下風，見廣成子，問治身奈何而可以長久。廣成子曰：至道之精，窈窈冥冥。至道之極，昏昏默默。無視無聽，抱神以靜。形將自正，必靜必清。無勞汝形，無搖汝精，乃可以長生。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		虙犧氏之王天下也，枕石寢繩，殺秋約冬，負方洲，抱圓天，陰陽所擁。沉滯不通者，竅理之逆氣戾物、傷民厚積者絕止之。其民童蒙，不知西東，視暝暝，行蹎蹎，侗然自得，莫知其所由浮游，汎然不知所本，自養不知所如往。當此之時，禽獸蟲蛇無不懷其爪牙，藏其螫毒，功揆天地。至黃帝要繆乎太祖之下，然而不章其功，不揚其名，隱真人之道，以從天地之固然，何則？道德上通而智故消滅也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">六紀將終，二皇不作，而後太昊</span><span lang="EN-US" style="font-family: 新細明體; color: #993300; background: lime">#4</span><span style="font-family: 新細明體; color: #993300">氏出。當此之時，大樸散而人事萌，天下始有為矣。觀象制器，結繩為網以伏犧牲。是謂伏犧，冶金為釜，庖生為熟，一號庖犧。當是時也，禽獸蟲蛇，懷其爪牙，而不傷人焉。至若造書契，正人倫，功揆天地而不以為功，尊曰太昊，不亦宜乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：天不定，日月無所載，地不定，草木無所立，身不寧，是非無所形。是故有真人而後有真知，其所持者不明，何知吾所謂知之非不知與。積惠重貨，使民忻忻，人樂其生者，仁也。舉大功，顯令名，禮君臣，正上下，明親疏，存危國，繼絕世，立無後者，義也。閉九竅，藏志意，棄聰明，反無識，芒然仿佯乎塵垢之外，逍逼乎無事之際，含陰吐陽而與萬物同和者，德也。是故道散而為德，德溢而為仁義，仁義立而道德廢矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		道德之於五常，陰陽之於五行，一也。知日月代明，四時錯行，而後歲成，則知人之道。道德五常可相有，不可相無。然則老子曰：絕聖棄智，絕仁棄義。何哉？所惡假其名而行之耳。使真有絕棄之心，則《道》《德》二篇不言聖人，不言仁義矣。是故有真人而後有真知。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：神越者言華，德蕩者行偽，至精芒乎中，而言行觀乎外，此不免以身役物也。精有愁盡而行無窮極，所守不定而外淫於世俗之風。是故聖人內修道德，而不外飾仁義，知九竅四支之宜，而游乎精神之和，此聖人之游也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		道德五常之祖有祖，而無子孫，不可也。有子孫而不知有祖，可乎？五常，五神也。道德存乎中，則神不越乎外。一失所守，神越言華，德蕩行偽，鮮不喪於物役矣。惟聖人知九竅四支之宜，游乎精神之和，祖者存，子孫其有不存乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：若夫聖人之游也，即動乎至虛，游心乎太無，馳於方外，行於無門，聽於無聲，視於無形，不拘於世，不繫於俗。故聖人所以動天下者，真人不過，賢人所以矯世俗者，聖人不觀。夫人拘於世俗，必形繫而神泄，故不免於累。使我可拘係者，必其命有在乎外者矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		身不繫於俗，則人不厭我。心不拘於世，則我無厭人。夫是之謂與造物者游。是以動天下者真人不過，矯世俗者聖人不觀。志役於物，形繫而神泄，賢人有不免，況眾人乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：人主之思，神不見於胸中，智不出於四域，懷其仁誠之心，甘雨以</span><span style="font-family: 新細明體; color: #993300; text-transform: uppercase">時，五穀蕃植，春生、夏長、秋收、冬藏，月省時考，終歲獻貢。養民以公，威厲不誡，法省不煩，教化如神，法寬刑緩，囹圄空虛，天下一俗，莫懷姦心，此聖人之恩也。夫上好取而無量，即下貪功而無讓，民貧苦而分&#20105;生事，力勞而無功，智詐萌生，盜賊滋彰，上下相怨，號令不行。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		車同軌，書同文，天下一俗。賞不僭，刑不潑，四海一心。能如是，則人主之思不出四域，而教化如神。上好取而無度，下貪功而不讓。智詐起而民力殘，上下相怨，天地不交，而萬物不通矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		夫水濁者魚噞，政苛者民亂，上多欲即下多詐，上煩擾即下不定，上多求即下交&#20105;，不治其本而救之於末，無以異於鑿渠而止水，抱薪而救火。聖人事省而求治寡而贍，不施而仁，不言而信，不求而得，不為而成，懷自然，保至真，抱道推誠，天下從之，如響之應聲，影之象形，所修者本也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		天垂象，示吉凶，人皆見之。君布令，明賞罰，民皆信之。君其天矣乎？水濁魚噞，政苛民亂，理所必然。是故上多欲，則民興詐；上好靜，則民不&#20105;。聖人抱道推誠，天下從之，可謂知本矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		老子曰：精神越於外，智慮蕩於內者不能治。形神之所用者遠，則所遺者近。故不出於戶以知天下，不窺於牖以知天道，其出彌遠，其知彌少，此言精誠發於內，神氣動於天也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		天地交而萬物通，聖人作而萬物睹，自然孚感之道也。人心與天通者，蓋由賦形受命，元自天來。是故精誠發於內，則神氣動於天。人心虛明，天光發輝，如鏡鑒形，妍醜自見，心其可不慎乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		老子曰：冬日之陽，夏日之陰，萬物歸之而莫之所極，自然至精之感，弗召而來，不去而往，窈窈冥冥，不知所為者而功自成。待目而照見，待言而使命，其於治難矣。&#30352;陶暗而為大理，天下無虐刑，何貴乎言者也。師曠瞽而為大宰，&#26187;國無亂政，何貴乎見者也。不言之令，不視之見，聖人所以為師也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		陽燧召火，非日不燄；方諸召水，非月不流。是故有其道，無其位，則事不立；有其位，無其道，則功不成。若唐虞之君臣道合，化成教行，百官正，萬民服，聖人所以為百世之師。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		民之化上，不從其言，從其所行。故人君好勇，弗使鬥&#20105;而國家多難，其漸必有劫殺之亂矣。人君好色，弗使風議而國家昏亂，其積至於淫泱之難矣。故聖人精誠別於內，好憎明於外，出言以副情，發號以明指。是故刑罰不足以移風，殺戮不足以禁姦，唯神化為貴，精至為神，精之所動，若春氣之生，秋氣之殺。故君子者，猶射者也，於此毫末，於彼尋丈矣。故理人者慎其所以感之。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300; text-transform: uppercase">
		表正景直，源清流長，本末相資之道也。知心為身本，則知君為民本，是故人君之好，不可不正。好勇則劫殺之亂生，好色則淫泆之難起，惟好德者精神別於內，好憎明於外。刑罰不用，而奸邪服，本根既固，國家</span><span style="font-family: 新細明體; color: #993300">自寧。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：縣法設賞而不能移風易俗者，誠心不抱也。故聽其音則知其風，觀其樂即知其俗，見其俗即知其化。夫抱真效誠者，感動天地，神踰方外，令行禁止，誠通其道而達其意，雖無一言，天下萬民，禽獸鬼神與之變化，故太上神化，其次使不得為非，其下賞賢而罰暴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		石蘊玉而山輝，水含珠而淵媚，有諸內形諸外也。水石無言，人自信之。國家懷其仁誠，推其信實，罰不以怨，賞不以私，有不待縣法設賞，而民將化之。故聞伯夷之風者，頑夫廉，懦夫有立志，伯夷何言哉？身化之也。言而不行，民弗從矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：大道無為，無為即無有，無有者不居也，不居者即處無形，無形者不動，不動者無言也，無言者即靜而無聲無形，無聲者，視之不見，聽之不聞，是謂微妙，是謂至神，&#32220;&#32220;若存，是謂天地之根。道無形無聲，故聖人強為之形，以一字為名天地之道。大以小為本，多以少為始。天子以天地為品，以萬物為資，功德至大，勢名至貴，二德之美，與天地配，故不可不軌，大道以為天下母。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		道、天、地、王，域中之四大。道無為故悠久，天無言故高明，地無聲故博厚。兼而有之，王也。王乃天之子，地之主，民之父母，惟其愛養萬物，不以為恩，故功德至大，勢名至貴，無得而逾焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：賑窮補急，則名生起利，除害即功成。世無&#28798;害，雖聖無所施其德，上下和睦，雖賢無所立其功。故至人之治，含德抱道，推誠樂施，無窮之智，寢說而不言，天下莫之知貴其不言者。故道可道，非常道也，名可名，非常名也。著於竹帛，鏤於金石，可傳於人者，皆其粗也。三皇五帝三王，殊事而同心，異路而同歸。末世之學也，不知道之所體一，德之所總要，取成事之&#36857;，跪坐而言之之，雖博學多聞不免於亂。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		含道抱德，推誠樂施，處上之道也。賑窮補急，起利除害，處中之道也。自得勝求，不取勝與，處下之道也。達其時宜，通其變故，不拘仕隱，異事同功，有不假竹帛金石，而可與古為徒。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：心之精者，可以神化而不可說道，聖人不降席而匡天下，情甚於</span><span style="font-size: 12.0pt; font-family: 新細明體; color: #993300; background: lime"></span><span style="font-family: 新細明體; color: #993300">呼。故同言而信，信在言前也，同令而行，誠在令外也。聖人在上，民化如神，情以先之。動於上，不應於下者，情令殊也。三月嬰兒未知利害，而慈母愛之愈篤者，情也。故言之用者變，變乎小哉；不言之用者變，變乎大哉。信君子之言，忠君子之意，忠信形於內，感動應乎外，賢聖之化也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		《黃帝書》曰：天性人也，人心機也。君者天地之心乎？心乃神明之府，情動乎中，言發乎外。善則千里之外應之，不善則千里之外違之。是以聖人在上，其化如神，不降席而匡天下。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：子之死父，臣之死君，非出死以求名也，恩心藏於中，而不違</span><span lang="EN-US" style="font-family: 新細明體; color: #993300; background: lime">#5</span><span style="font-family: 新細明體; color: #993300">其難也。君子之憯怛，非正為也，自中出者也，亦察其所行。聖人不&#24921;於景，君子慎其獨也，舍近期遠塞矣。故聖人在上，則民樂其治，在下則民慕其意，志</span><span lang="EN-US" style="font-family: 新細明體; color: #993300; background: lime">#6</span><span style="font-family: 新細明體; color: #993300">不忘乎欲利人也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		士見危授命，臨大節而不可奪者，忠孝使然也。若萇弘之死於君，申生之死於父，恩心藏於中，而不違其難，曾何以出死求名為哉？聖人在上，民樂其治，二帝三王也。聖人在下，民慕其意，玄聖素王也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：勇士一呼，三軍皆辟，其出之誠也。倡而不和，意而不載，中必有不合者也。不下席而匡天下者，求諸己也，故說之所不至者，容貌至焉，容貌所不至者，感忽至焉，感乎心發而成形，精之至者可以形接，不可以照期。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		言出乎口，行發乎心，誠之動也。言出乎邇，行發乎遠，誠之應也。勇士一呼，其出之誠，三軍其有不避乎？若孫子之教戰，勇出於誠也。斬王愛姬，則是&#21556;王言出不誠，禍及下也。有國家者，言行其可不誠乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：言有宗，事有本，失其宗本，技能雖多，不如寡言。害眾者倕而使斷其指，以明大巧之不可為也。故匠人智為不以能以時閉不知閉也，故必杜而後開。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		多言多事，聖人所戒。惟宗道本德，教行不言，故無敗也。事處無為，故無害也。末俗之流，技能雖多，為巧所役，希不傷手？夫大匠之事，不以智能，故無關楗而不可開，杜而後開者，扃鎘雖固，盜至則發。宗本何在哉？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：聖人之從事也，所由異路而同歸，存亡定傾若一，志不忘乎欲利人也。故秦楚燕魏之歌，異聲而皆樂，九夷八狄之哭，異聲而皆哀。夫歌者樂之徵，哭者哀之效也，愔於中發於外，故在所以感之矣。聖人之心，日夜不忘乎欲利人，其澤之所及亦遠矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		聖人非無欲，因其利而利之；聖人非無事，當其為而為之。異路同歸，存亡一致，損己利人，不忘天下。雖殊方異域，俗變風移，語音不同，性情則一。愔於中，發於外，樂則歌，哀則哭，隨感而發，皆吾民也，而可忘乎？若周公之夜以繼日，坐以待旦，則是晝夜不忘者也，澤及遠矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		老子曰：人無為而治，有為也，即傷無為而治者，為無為；為者不能無為也，不能無為者，不能有為也。人無言而神有言也，即傷無言而神者，載無言則傷有神之神者。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		身有形，神無形。有則有言，無則無言。知有無之相生，則無不害有，有不害無。是以聖人無為而治者，身不傷神，神不傷身也。夫知不神，所以神。故兩不相傷矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		文子曰：名可強立，功可強成。昔南榮趎恥聖道而獨亡於己，南見老子，受教一言，精神曉靈，屯閉條達辛苦</span><span lang="EN-US" style="font-family: 新細明體; color: #993300; background: lime">#7</span><span style="font-family: 新細明體; color: #993300">，十日不食，如享太牢。是以明照海內，名立後世，智絡天地，察分秋毫，稱譽華語，至今不休，此謂名可強立也。故田者不強，困倉不滿；官御</span><span lang="EN-US" style="font-family: 新細明體; color: #993300; background: lime">#8</span><span style="font-family: 新細明體; color: #993300">不厲，誠心不精；將相不強，功烈不成；王侯懈怠，後世無名。至人&#28659;行譬猶雷霆之</span><span style="font-family:新細明體;color:#993300">藏也，隨時而舉事，因資而立功，進退無難，無所不通。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		困知強行，成功則一，若南榮趙斯亦學知利行者乎？趎恥聖道而獨亡乎己，於是託業于庚桑楚之門。異時南見老子，得聞衛生之經，明照海內，名立後世，則是名可強立，功可強成。聖人&#28659;行，隨時舉事，因資立功，進退何難哉？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		夫至人精誠內形，德流四方，見天下有利也，喜而不忘天下有害也，怵若有喪。夫憂民之憂者，民亦憂其憂，樂民之樂者，民亦樂其樂，故憂以天下，樂以天下，然而不王者，未之有也。聖人之法始於不可見，終於不可及，處於不傾之地，積於不盡之倉，載於不竭之府，出令如流水之源，使民於不&#20105;之官，開必得之門。不為不可成，不求不可得，不處不可久，不行不可復。大人行可說之政，而人莫不順其命，命順則從小而致大，命逆則以善為害，以成為敗。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		至人、聖人、大人宜有別矣。夫至人視民猶己，同乎利害，人樂亦樂，人憂亦憂，未有不王者也；聖人之法始不可見，終不可及，今出如流；大人行可說之政，順時而出命，順則人從，逆則民傷。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">
		夫所謂大丈夫者，內強而外明，內強如天地，外明如日月，天地無不覆載，日月不照明。大人以善示人，不變其故，不易其常，天下聽令如草從風。政失於春，歲星盈縮，不居其常；政失於夏，熒惑逆行；政失於秋，太白不當，出入無常；政失於冬，辰星不效其鄉；四時失政，鎮星搖蕩，日月見謫，五星悖亂彗星出。春政不失禾黍滋，夏政不失雨降時，秋政不失民殷昌，冬政不失國家康寧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:#993300">
		人稟天地之靈，心乃神明之府。大人者則又靈於人者也，一念之動，若善若惡，天鈴鑒之。是故政有得失，見於&#28798;祥，隨事而應。罔有差忒。《書》曰：慢神虐民，皇天弗保。有官守者，不可慎歟。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:#993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">通玄真經纘義卷之二竟</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:#993300">＃<span lang="EN-US">1
		</span>罰：原作『伐』，據聚珍本改。<span lang="EN-US"><br>
		</span>＃<span lang="EN-US">2 </span>致：聚珍本作『政』。<span lang="EN-US"><br>
		</span>＃<span lang="EN-US">3 </span>天：聚珍本作『無』。<span lang="EN-US"><br>
		</span>＃<span lang="EN-US">4 </span>太昊：原作『天皇』，據聚珍本改。<span lang="EN-US"><br>
		</span>＃<span lang="EN-US">5 </span>違：原作『遺』，據聚珍本改。<span lang="EN-US"><br>
		</span>＃<span lang="EN-US">6 </span>志：原作『忘』，據聚珍本改。<span lang="EN-US"><br>
		</span>＃<span lang="EN-US">7 </span>屯閉條達辛苦：聚珍本作『屯閔條達勤苦』。<span lang="EN-US"><br>
		</span>＃<span lang="EN-US">8 </span>御：原本無，據聚珍本增。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
