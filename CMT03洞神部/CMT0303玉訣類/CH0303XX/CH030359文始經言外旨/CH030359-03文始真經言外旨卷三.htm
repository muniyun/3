<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
<span style="font-size: 12.0pt; font-family: 標楷體; color: maroon; background: lime">
８</span></p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: maroon">
		文始真經言外旨</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:maroon">經名：文始真經合二外旨。陳顯徹撰，成書朴南宋寶祐二年<span lang="EN-US">(1254</span>）。九卷。底本出處：《正統道藏》洞神部玉訣類。參校本：一、（文始真經》；二、《叢書集成初編》所收《關尹子》。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		文始真經言外旨卷之三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 標楷體; color: maroon">抱一子陳顯微迷</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>三極篇</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><span style="font-family: 標楷體; color: maroon">極者，尊聖人也，凡二十七章。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　關尹子曰：聖人之治天下，不我賢愚，故因人之賢而賢之，因人之愚而愚之。不我是非，故因事之是而是之，因事之非而非之。知古今之大同，故或先古，或先今，知內外之大同，故或先內，或先外。天下之物無得以累之，故本之以謙，天下之物無得以外之，故含之以虛，天下之物無得以難之，故行之以易，天下之物無得以窒之，故變之以權。以此中天下，可以制禮，以此和天下，可以作樂，以此公天下，可以理財，以此周天下，可以禦侮，以此因天下，可以立法，以此觀天下，可以制器。聖人不以一己治天下，而以天下治天下，天下歸功於聖人，聖人任功於天下，所以堯舜禹湯之治天下，天下皆日自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">
		抱一子曰：天無為，而萬化成，聖人無為，而天下治。聖人何心哉？人徒見夫制禮作樂、理財禦侮、立法制器，周濟曲成而不遺，將謂聖人物物思之，事事計之，而以一己之智力當天下之事物也。殊不知聖人本之以謙，含之以虛，行之以易，變之以權，因人之賢而賢之，因之愚而愚之<span lang="EN-US" style="background: lime">#1</span>，因是是之，因非非之，不以古今而先後其心，不以內外而輕重其事，而以天下治天下也，天下歸功於聖人，聖人不自以為功，而任功於天下。是道也，堯舜禹湯得之，故皆日自然。<span lang="EN-US"><br>
		</span></span><span style="font-family: 新細明體; color: maroon">
		關尹子曰：天無不覆，有生有殺，而天無愛惡。日無不照，有妍有醜，而日無厚薄。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人猶天也，物有生殺，天無愛惡，聖人猶日也，物有妍醜，而日無厚薄，是蓋聖人無為無心之治也。<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人之道天命，非聖人能自道，聖人之德時符，非聖人能自德，聖人之事人為，非聖人能自事，是以聖人不有道，不有德，不有事。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人無我，故道以天命，不自有道也，德以時符，不自有德也，事以人為，不自有事也。彼執有道有德有事者，庸人爾，焉能忘我哉！<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人知我無我，故同之以仁，知事無我，故權之以義，知心無我，故戒之以禮，知識無我，故照之以智，知言無我，故守之以信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人之五常，亦猶眾人之五常，夫豈異乎人哉，特眾人之五常未能忘我，而聖人之五常本於無我，此其所以異乎人矣。仁無我，則同天下之我以為仁，義無我，則權天下之事以為義，禮無我，則戒天下之心以為禮，智無我，則照天下之識以為智，信無我，則守天下之言以為信，此其所以不可跋及歟！<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人之道，或以仁為仁，或以義為仁，或以禮以智，以信為仁，仁義禮智信，各兼五者，聖人一之不，膠，天下名之不得。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：以化為仁，天下之人能與知而與行，至於以義以禮以智以信為仁，則非天下至聖，其孰能與此。何則？舉一常而五常備，五換循環各兼五者，視賢智之士厚於七而薄於義，智有餘而信不足者，大有徑庭也。《易》曰：仁者見之謂之仁，智者見之謂之智。然則聖人之道，混混淪淪，何可得而名狀哉，故日聖人一之不膠，天下名之不得。<span lang="EN-US"><br>
		</span></span><span style="font-family: 新細明體; color: maroon">
		關尹子曰：勿以行觀聖人，道無蹟，勿以言觀聖人，道無言，勿以能觀聖人，道無為，勿以貌觀聖人，道無形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：道無形，無蹟，無言，無為，學者何從而求之哉？不已，則求諸聖人。聖人者，道之體也，然果可求之於聖人乎？求之於聖人者，不過言貌行能而已，愈失之矣，拾言貌行能之外，何從而觀聖人哉？善觀聖人者，觀其心而不觀其迸，然則聖人之心果可觀乎，果不可觀乎，界異於吾心乎<span lang="EN-US" style="background: lime">#2</span><span lang="EN-US">,</span>果不異於吾心乎？前章有言曰：不借道於聖，此之謂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		關尹子曰：行雖至卓，不離高下，言雖至工，不離是非，能雖至神，不離巧拙，貌雖至殊，不離妍醜，聖人，假此以示天下，天下冥此，乃見聖人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人本無言貌行能，不得已而假此以示天下，人徒見聖人言之工，貌之殊，行之卓，能之神，而謂道在夫四者之問，而有是非妍醜高下巧拙之辮，愈不足以識聖人矣。學者冥此，而於四者之外觀之，斯善學矣。<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人師蜂立君臣，師蜘蛛立網罟，師拱鼠制禮，師戰蛆置兵。一作制兵眾人師賢人，賢人師聖人，聖人師萬物，惟聖人同物，所以無我。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：眾師賢，賢師聖，聖師萬物，固矣。然則聖人果師蜂而立君臣，師蛛鼠螳而置網禮兵乎？聖人同物置作無我，天下之物皆聖人之師也，物生自然，聖人師其自然而已矣，聖人何心哉。<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人之於眾人，飲食衣服同也，屋室舟車同也，貴賤貧富同也，眾人每同聖人，聖人每同眾人，彼仰其高，侈其大者，其然乎，其不然乎</span><span lang="EN-US" style="font-family: New MingLiu; color: maroon; background: lime">#3</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人之處世，和其光，同其塵，惟恐自異於眾人，而其起居衣食，貧富貴賤，何敢異於人哉，使人仰其高，侈其大者，聖人所懼也。士成綺見老子而問曰：吾觀子非聖人也，鼠壤有餘蔬，生熟不盡於前，而積欽無崖，老子漠然不應。然則聖人之處世，豈容眾人之仰侈哉。<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人曰道，觀天地人物皆吾道，倡和之，始終之，青黃之，卵翼之，不愛道，不棄物，不尊君子，不賤小人。賢人日物，物物不同，旦旦去之，旦旦與之，短之長之，直之方之，是為物易者也。殊不知聖人鄙雜廁，別分居，以為人</span><span lang="EN-US" style="font-family: New MingLiu; color: maroon; background: lime">#4</span><span style="font-family: 新細明體; color: maroon">，不以此為己。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人道則如絲之紛，事則如秦之布，聲倡倡之，聲和和之，事始始之，事終終之，色青青之，色黃黃之，物卯卯之，物翼翼之，無愛道，無棄物，不尊君子，不賤小人，此則道如絲葬也。至於鄙雜眾物，河別分居，或短或長，或直或方，物物不同，旦旦去取，井井有條，此則事如秦布也。聖人志於道，無心無我，故不為物易，賢人志洛物，有心有人，故未免為物所易。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		關尹子曰：魚欲異群魚，捨水躍岸即死，虎欲異群虎，捨山入市則擒，聖人不異眾人，特物不能拘耳。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：莊子謂，昔吾聞之大成之人日，自伐者無功，功成者墮，名成者虧，孰能去功與名，而還與還人，純純常常，削述捐勢，無責於人，人亦無責焉。此聖人不異眾人之說也。．若夫遊於雕陵而忘其身，見異鵲之利而忘其真，虞人逐之以吾為戮，反走而三月不庭，此魚拾水躍岸，虎拾山入市之謂也，雖然聖人處眾，雖不自異，物豈能拘之哉。<span lang="EN-US"><br>
		</span></span><span style="font-family: 新細明體; color: maroon">
		關尹子曰：道無作，以道應世者，是事非道，道無方，以道寓物者，是物非道，聖人竟不能出道以示人。</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：道本無為，而以道應世者，是事也，道本無體，而以道寓物者，是物也，聖人終不能將出此道．以示人，然則志道之士何從而得之哉。昔人謂使道可獻，人莫不獻之于其君，使道可進，則人莫不進之於其親，使道可傳，人莫不傳之於其子孫，惟其不可以出示於人，故得之者鮮矣，然則聖人終不傳於人乎？孔子不云乎，吾無隱乎爾。善觀聖人者，當於事物之外觀之。<span lang="EN-US"><br>
		</span></span><span style="font-family: 新細明體; color: maroon">
		關尹子曰：如鍾鍾然，如鍾鼓然，聖人之言則然，如車車然，如車舟然，聖人之行則然，惟莫能名，所以退天下之言，惟莫能知，所以奪天下之智。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：謂鍾為鍾，人皆然之，謂鼓為鍾，則人不測其言，所以退天下之言也。謂車車行，人皆然之，謂舟車行，則人罔測其行，所以奪天下之智也，是猶犬可以為羊，輪不輾地之辮也，其可以言名乎，其可以智知乎？<span lang="EN-US"><br>
		</span></span><span style="font-family: 新細明體; color: maroon">
		關尹子曰：鯽蛆食她，她食誼，鼇食鯽蛆，互相食也。聖人之言亦然，言有無之弊，又言非有非無之弊，又言去非有非無之弊，言之如引鋸然，惟善聖者不留一言。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：夫大道無說，善聖者不言，非無說也，不可說也，不可說而言之，則有弊，何則？言不出乎有無也，言有則無，言無則有，言非有則非無，言非無則非有，有無相吞，互相為弊，猶她電鯽蛆，互相吞食，如引鋸然去來牽掣，是則有言不如無言也。然則聖人果不留一言乎？聖人之言滿天下，學者苟以聖人之言為言，不惟不知言，併與聖人失之矣。<span lang="EN-US"><br>
		</span></span><span style="font-family: 新細明體; color: maroon">
		關尹子曰：若龍若蛟，若蛇若龜，若魚若蛤，龍皆能之。蛟，蛟而已，不能為龍，亦不能為蛇為龜，為魚為蛤，聖人龍之，賢人蛟之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人能大能小，能智能愚，能垢能淨，能貴能賤，能壽能夭，千變萬化，無可無不可。賢人則不然，能大者不能小，能智則不能愚。昔孔子見老子，歸謂弟子曰：吾乃今於是乎見龍，龍合而成體，散而成章，乘乎雲氣，而養乎陰陽，予口張而不能嘖，又何規於老聘哉！子貢曰：然則人固有尸居而龍見，雷聲而淵默發動如天地者乎？賜亦可得而觀乎？聖人龍之，賢人蛟之，其是之謂歟！<span lang="EN-US"><br>
		</span></span><span style="font-family: 新細明體; color: maroon">
		關尹子曰：在己無居，形無自著</span><span lang="EN-US" style="font-family: New MingLiu; color: maroon; background: lime">#5</span><span style="font-family: 新細明體; color: maroon">，其動若水，其靜若鏡，其應若響。芒乎若亡，寂乎若清，同焉者和，得焉者失，未嘗先人，而嘗隨人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：在己不自居，自居則有我矣，能無我，則形物自著，非我分別而著彼形物也，此靜也，靜極則動，而其動也，如水之流，動已復靜，而其靜若鏡之瑩，是則雖有動靜，而何嘗動靜哉。其應物也，若響之應聲，則吾如虛空虛谷矣，芒茹乎若未嘗有寂，湛乎徹底純清，同乎物而不自異，則與物和而不競也，驚其得而不自有，則與道忘而不失也，未嘗先人，常後而不先，不敢為天下先也，．而嘗隨人，和而不唱，不得已而後動也，體用具存，權實畢備，此聖人之所以為善聖歟。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		關尹子曰：渾乎洋乎，游太初乎，時金已，時玉已，時糞已，時土已，時翔物，時逐物，時山物，時淵物，端乎權乎，狂乎愚乎。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：老子曰：吾游於物之初。孔子曰：何謂邪，日心困焉而不能知，口辟焉而不能言。始終相反乎無端，而莫知乎其所窮，謂之渾乎，洋乎，游太初乎，豈不信然。至於如金在鐘，如玉蘊石，則時金時玉也。道在瓦礫，道在屎溺，則時糞時土也。鶉居而轂食，烏行而無影，則時翔物也。呼我馬而謂之馬，呼我牛而謂之牛，則時逐物也。塊然如石，槁然如木，則時山物也。如鱗之潛，如魚之泳，則時淵物也。然則皆聖人之正行也，皆聖人之權變乎？大聖若狂，大智若愚，夫豈真狂真愚也哉！<span lang="EN-US"><br>
		</span></span><span style="font-family: 新細明體; color: maroon">
		關尹子曰：人之善琴者，有悲心，則聲淒淒然，有思心，則聲遲遲然，有怨心，則聲回回然，有慕心，則聲裴裴一作奕奕然。所謂悲思怨慕者，非手非竹，非絲非桐，得之心，符之手，得之手，符之物，人之有道者，莫不中道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：人之善琴者，得之心，而符之手，得之手，而符之物，而悲思怨慕之心，猶足以感絲桐，而聲為之變，而況有道之人，動止周旋無不中道，寧不感天動地，康時豐物哉，昔庚桑楚得老子之道，居畏壘之山，三年而畏壘大穠，其是之謂乎。<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人有言有為有思者</span><span lang="EN-US" style="font-family: New MingLiu; color: maroon; background: lime">#6</span><span style="font-family: 新細明體; color: maroon">，所以同乎人，未嘗言未嘗為未嘗思者</span><span lang="EN-US" style="font-family: New MingLiu; color: maroon; background: lime">#7</span><span style="font-family: 新細明體; color: maroon">，所以異乎人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人終日言而未嘗言，終日為而未嘗為，終日思而未嘗思，特人不能測識耳，何以異於人哉。<span lang="EN-US"><br>
		</span></span><span style="font-family: 新細明體; color: maroon">
		關尹子曰：利害心愈明，則親不睦，賢愚心愈明，則友不交，是非心愈明，則事不成，好醜心愈明，則物不契，是以聖人渾之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：眾人昭昭而我獨昏昏，眾人察察而我獨悶問，昭昭察察，則利害贊愚是非好醜之心愈明矣，愈明則於親友事物愈難睦交成契矣。惟聖人以無心渾之，則利自利，害自害，賢自賢，愚自愚，是自是，非自非，好自好，醜自醜，如是，則親無不睦，友無不交，事無不成，物無不契，聖人初何容心哉。<span lang="EN-US"><br>
		</span></span><span style="font-family: 新細明體; color: maroon">關尹子曰：世人愚拙者</span><span lang="EN-US" style="font-family: New MingLiu; color: maroon; background: lime">#8</span><span style="font-family: 新細明體; color: maroon">，妄援聖人之愚拙自解，殊不知聖人時愚時明，時拙時巧。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人有大巧而若拙，有大智而若愚。世之愚拙者，妄援聖人以自解，則愚者愈見其愚，而拙者愈露其拙，豈能自解哉。<span lang="EN-US"><br>
		</span></span><span style="font-family: 新細明體; color: maroon">
		關尹子曰：以聖師聖者賢人，以賢師聖者聖人，蓋以聖師聖者，徇蹟而忘道，以賢師聖者，返蹟而合道。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：有聖有賢之分者，跡也未嘗有聖有賢之分者，道也，視聖人為聖人，豈可趺及哉，是則徇蹟而忘道也。惟不知其為聖，而以賢師資之，則智齊於師，庶乎忘其蹟，而得其道矣，而古人猶謂智與師齊，喊師半德，學者須負過師之智，則幾矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		關尹子曰：賢人趨上而不見下，眾人趨下而不見上，聖人通乎上下，惟其宜之，豈曰離賢人眾人，別有聖人也哉！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">
		　抱一子曰：中人以上可以語上，故賢人趨上，中人以下不可以語上，故眾人不見上，皆偏也。聖人渾通上下，無所不趨，無所不見，在賢亦宜，在眾亦宜，和光同塵，所以異於賢人遠矣。<span lang="EN-US"><br>
		</span></span><span style="font-family: 新細明體; color: maroon">
		關尹子曰：天下之理，夫者唱，婦者隨，牡者馳，牝者逐，雄者嗚，雌者應，是以聖人制言行，而賢人拘之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人言滿天下，無口過，行滿天下，無怨惡。何則？任物理之自然，而君臣上下、父子兄弟、貴賤尊卑之間，感應貫通，出於口而行於身，譬如夫唱婦隨，牡馳牝逐，雄嗚雌應，莫不順其自然之理也，聖人初何容心哉。賢人制禮法以防人心，故不得不拘之，至有言行樞機榮辱之戒，善惡千里違順之幾，故學者不得不謹言行也。<span lang="EN-US"><br>
		</span></span><span style="font-family: 新細明體; color: maroon">
		關尹子曰：聖人道雖虎變，事則鼇行，道雖絲葬，事則棻布。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：前云聖人龍之，如《易》之乾卦有大人飛龍之象，今云虎變，如《易》之章卦有大人虎變之象，龍則言聖人之體，變化無常，飛港莫測，虎則喻聖人之道，煥乎有文章之可觀，凜乎有威風之可畏。及乎行聖人之事，則愚夫愚婦亦可行之，而步履方拙如鼇，初無甚高難行之舉也，道則絲芬，事則茶布者，以言其道若渾而難理，其事則有條而不紊也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		關尹子曰：所謂聖人之道者，胡然孑孑爾，胡然徹徹爾，胡然唐唐一作堂堂爾，胡然臧臧一作藏藏爾，惟其能褊偶萬物，而無一物能偶之，故能貴萬物。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人之道如太虛，孑孑然無與為偶，徹徹然無不洞貫，唐唐然充滿乾坤，臧臧然不容視聽，惟其能遍偶萬物，而無一物能偶之，所以責於萬物，《老子》曰：有物渾成，先天地生。巍巍尊高，其是之謂乎。<span lang="EN-US"><br>
		</span></span><span style="font-family: 新細明體; color: maroon">
		關尹子曰：雲之卷舒，禽之飛翔，皆在虛空中，所以變化不窮，聖人之道則然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">抱一子曰：聖人之道，如雲在太虛而卷舒不定，如禽在太空而飛翔無窮，使無此虛空以容之，則雲禽之變化飛翔窒矣，使聖人之道，不得無方之神，無體之玄以運之，則聖人之變化窮矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">文始真經官外旨卷之三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 標楷體; color: maroon; background: lime">
		#1</span><span style="font-family: 標楷體; color: maroon">此句，疑當作『因人之愚而愚之』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 標楷體; color: maroon; background: lime">
		#2</span><span style="font-family: 標楷體; color: maroon">此句，當作『果異于吾心乎』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 標楷體; color: maroon; background: lime">
		#3</span><span style="font-family: 標楷體; color: maroon">以上『聖人之于眾人』至『其不然乎』一段，《關尹子》和《無上妙道文始真經》皆放在下面『聖人日一至『不以此為己』一段之後。<span lang="EN-US"><br>
		<span style="background: lime">#4</span></span>此句，上引二校本皆作『所以為人』。<span lang="EN-US"><br>
		<span style="background: lime">#5</span></span>此句，上引二校本皆作『形物自著』。<span lang="EN-US"><br>
		<span style="background: lime">#6</span></span>此句，前引二校本皆作『聖人以有言有為有思者」。<span lang="EN-US"><br>
		<span style="background: lime">#7</span></span>此句，二校本皆作『以未嘗言未嘗為未嘗思者』。<span lang="EN-US"><br>
		<span style="background: lime">#8</span></span>此句，《關尹子》作『世之愚拙者』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
