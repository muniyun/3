<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 24.0pt; font-family: 新細明體; color: maroon">
		道德真經玄德纂疏</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：道德真經玄德慕疏。強思齊慕，二十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: #993300">
		道德真經玄德纂疏卷之二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: #993300"><font size="1">
		唐玄宗御注并疏　河上公嚴君平李榮注　西華法師成玄英疏　濛陽強思齊纂</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 16.0pt; font-family: 新細明體; color: #993300">
		天地不仁章第五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　天地章所以次前者，前章明虛玄至道，超萬象之先，故次此章，顯忘功用，聖人與二儀合德。即此章中，義開三別，第一舉聖人天地，施化忘功，第二寄素籥兩器，顯明妙用，第三斥多聞博學，不如體真。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 10.0pt; font-family: 新細明體; color: #993300">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第一舉聖人天地，施化忘功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　夫一氣陶鈞，二儀分判，天圓清而上覆，地方濁而下凝，皆資大道之生，同察陰陽之氣。女媧鍊石補天柱而何言，夸父飲河死地角而誰許，&#31466;亥步之而不得，秦密對之而無窮，不恩不仁，芻狗萬物，滔滔天漢，查客不知其遠近，渺渺河源，張騫莫測其短長，比之素籥，但見財成，喻之虛心，無聞屈竭，天道運轉，夫何以稱。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">天地不仁，以萬物為芻狗。聖人不仁，以百姓為芻狗。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：不仁者，不為仁恩也。芻狗者，結芻為狗也。犬以守御，則有蔽蓋之恩。今芻狗徒有狗形，而無警吠之用，故無情於仁愛也。言天地視人，亦如人視芻狗，無責望爾。嘗試論之曰：夫至仁無親，孰為兼愛？愛則不至，適是偏私。不獨親其親，則天下皆親矣。不獨子其子，則天下皆子矣。是則至仁之無親乃至親，豈不兼愛乎？○御疏：仁者，兼愛之目也。芻，草也，謂結草為狗，以用祭祀也。《莊子》：師金謂顏回曰：夫芻狗之未陳，巾以文&#32137;。及其已陳，則蘇者取而爨之。今天地至仁，生成群物，亦如人結草為狗，不責其吠守之功，不以生成為仁恩，故云不仁也。則聖人在宥天下，視彼百姓，亦當如此爾。注云蔽蓋之恩者，《禮記》孔子云：蔽蓋不棄，為埋狗也。不獨親其親者，《禮運》文也。○河上公曰：天地不仁，天施地化，不以仁恩，性自然也。以萬物為芻狗，天地生萬物，人最為貴，天地視之，如芻草狗畜，不責望其報也。聖人不仁，聖人愛養萬民，不以仁恩，法天地，任自然。以百姓為芻狗，聖人視百姓，如芻草狗畜，不責望其視意。○嚴曰：天以高而清明，地以厚而潤寧，陰陽交通，和氣流行，泊然行無為而萬物自生，非傾心以為仁愛，聖人秉道統和，清靜不改，一以變化，神明玄達，與道同儀，天下應之，萬物自化，豈不釋思慮，惶以顯仁愛乎。○榮曰：天地不仁以萬物為芻狗，長短相形，是非相對，理自然也。仁，愛也。有愛則有憎，天地無心，絕於憎愛，以無愛故曰不仁。芻狗者，結草為狗，古人祝所用，已而棄之，言於芻狗用之不以為愛，棄之不以為憎，喻明天地暖然若春氣之自和，生者不以為仁，凄若秋霜之自降，殺者不以為義。聖人不仁，以百姓為芻狗，聖人無心，與天地合德，不仁芻狗，義可知矣。雖恩霑草木，澤被肫魚，宣風闡化，叉先於人，故云百姓也。○成疏：天地不仁，以萬物為芻狗，仁，恩也，芻狗，草狗也。《莊》云：已陳之芻狗，且圓穹在上，方峙於下，二儀覆載，亭毒群生，有大至功而言不仁者，視萬物如一狗也。何者，夫芻狗之為物，但有狗名，而無狗實也，&#20917;一切萬物虛幻亦然，莫不相與皆空，故無恩報之可責也。聖人不仁，以百姓為芻狗，聖人者，與天地合其德，與日月齊其明，故能空心利物，功侔造化，所以先舉天地，次顯聖人，聖人離復拯救蒼生，竟不見能化，所化亦甩芻狗虛幻無實也，前舉二儀，遍該無識，故稱萬物，後顯聖人，意在有情，故言百姓。非是不化無識，為有識能察教故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第二寄橐籥兩器，以明妙用。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">天地之間，其猶橐籥乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：橐，&#38875;也，籥，笛也。橐之鼓風，笛之運吹，皆以虛而無心，故能動而有應。則天地之間，生物無私者，亦以虛而無心之故也。○御疏：天地之間其猶橐籥乎？虛而不屈動而愈出。橐，&#38875;也，謂以皮為橐，鼓風以吹火也。籥，笛也，言天地能芻狗萬物者，為其問空虛，故生成無私而不責望，亦猶棄之鼓風，笛之運吹。常應求者，於我無情，故能虛之而不屈撓，動之愈出聲氣。以喻人君虛心玄默，淳化均一，則無屈撓，日用不知，動而愈出也。○河上公曰：天地之問空虛，和氣流行，故萬物自生。人能除情欲，節滋味，清五臟，則神明居之也。其猶橐籥，橐籥中空虛，故能有聲氣也。○榮曰：經天地之問，其猶橐籥，虛而不屈，動而愈出，經橐，排橐。籥，樂管。屈，竭也，間，中也。夫棄籥中空，故能生品物而無盡，言人若能虛心空身，運用智德，無窮極也。○成疏：橐，&#38875;袋也。籥，簫管也。夫天地聖人虛心利物，譬彼笙管，方滋&#38875;袋，虛心之義，繼在下文。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">虛而不屈，動而愈出。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：出聲以&#20917;聖人心無偏愛，則無屈撓之時，應用不窮，可謂動而愈出也。○御疏：橐籥虛心而不屈撓，動之而愈出聲氣。○河上公曰：橐籥空虛，無有屈竭，時&#25671;動之，益出聲氣也。○嚴曰：天地釋虛而事愛，則變化不通，物不盡生。聖人釋虛而事愛，則德澤不普，海內不升，恩不下究，功不盡成。橐籥釋虛而事愛，則中外隔閉，氣息不依。何則，化愛之弊矣。○成疏：屈，竭也。橐籥內空，故出聲氣。不竭，亦猶天地無心，故能生化無窮也。動而愈出者，言橐籥動則聲氣生，聖人應則經教出也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第三斥多聞博學，不如體真。<span lang="EN-US"><br>
		</span>多言數窮，不如守中。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：多言而不訓，故數被窮屈。兼愛則難遍，便致怨憎，故不如抱守沖和，自然皆足也。○御疏：多言者，多有兼愛之言也。多有兼愛之言，而行則難普，故數窮屈不遂，是知不如忘懷虛應，抱守沖和，則自然皆足矣。注云不訓者，訓，答也，謂空有其言，而行不訓答也。○河上公曰：多言數窮，多事害神，多言害身，口開舌舉，必有禍患。不如守中，不如守德於中，育養精神，愛氣希言也。○嚴曰：天地不言，以其虛無，得物之中，生物不窮，聖人不言，法令虛而合物，則天獄空而無禁，鬼神靜而無為，天下蕩蕩，不識不知，而大治也。○榮曰：窮，困也。若言當理，滿天下而無過，言而不中，亦出口而禍云入也，是困窮。然禍福在當與不當，得失非多與不多，今言多則數窮，欲戒多言之失，動以守中之得，使無滯教，內契忘言也。○成疏：多聞，博贍也。數窮，多言也。博學多言，唯益世智，既不體道，理歸於窮中一道也，多聞適足有為，守中即長生久視以此校量，故不如守中也。故《莊子》云：文滅質，博溺心。又陽朱云：鄰人以多岐路，所以亡羊，學者以多方，所以喪道也</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">谷神不死章第六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　谷神章所以次前者，前章正明多聞博識，不如守中，故次此章明只為守中，故得谷神不死。就此章中，義分兩別，第一顯虛玄至道，能生立二儀，第二明不斷不常，而用無勞倦。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 10.0pt; font-family: 新細明體; color: #993300">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第州顯虛玄至道，能生立二儀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　蓋聞天人得生，皆資妙氣，若能修養，同獲大全，故黃帝駕龍而騰雲，叔卿膠鹿而朝漢，千年返郭；笑墳塚之累累，八月歸查，見仙驂之弈弈，玄牝氣母，綿綿若存，谷神衛生，眇眇長久。守一理以永固，餐五牙以致真。鶴髮復於稚辭，龜歲延於大壽。見朝菌而不嘆，納大椿而有期，。左拍洪崖之肩，右挹高丘之神，何以臻此，攝衛之理妙乎。</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">谷神不死，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：谷者虛而能應者也。神者，妙而不測者也。死者，休息也。谷之應聲，莫知所以。有感則應，其應如神，如神之應，曾不休息。欲明至道，虛而生物，妙用難名，故舉谷神以為喻說也。○御疏：谷神不死，是謂玄牝，谷神者，明谷之應聲，如道之應物，有感即應，其應如神。神者不測之名，死以休息為義，不測之應，未曾休息，故云谷神不死。玄，深也。牝，母也。谷神之應，深妙難名，萬物由其茂養，故云是謂玄牝。玄牝之門，是謂天地根，玄牝之用，有感必應，應由物出，故謂之門。門者，以出入為義，天地，有形之大者，不得玄牝之用，則將分裂發泄，故資稟得一以為根本，故云是謂天地根。根，本也。○河上公曰：谷，養也，人能養神則不死也。神謂五藏之神也。肝藏魂，肺藏魄，心藏神，腎藏精，脾藏志，五藏盡傷，則五神去矣。○嚴曰：太和妙氣，妙物若神，空虛為家，寂泊為常，出入無竅，往來無問，動無不遂，靜無不成，化化而不化，生生而不生也。○榮曰：谷神不死，是謂玄牝。河上公言以為養神，乃是思存之法。輔嗣言谷中之無，此則譬喻之義，雖真賢之高見，皆指事之說也。今則約理，嘗試言之，谷，空也，玄，道也，牝，靜也。夫有身有神，則有生有死，有生有死，不可言道，流動無常，豈得言靜。若能空其形神，喪於物我，出無根，氣聚不以為生，入無竅，氣散不以為死，不死不生，此對谷神之義也。生死撫常，浮動乏物也。幽深雌靜，湛然不動，玄牝之義也。○成疏：谷，空虛也。神，靈智也。河上公言：谷，養也，言蒼生流浪生死，皆由著欲故也。若能導湊精神，如彼空浴，虛容無滯，則不復生死也。</span><span lang="EN-US" style="font-family: 新細明體; color: #993300"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">是謂玄牝。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：玄，深也。牝，母也。谷神應物，沖用無方，深妙不窮，能母萬一物，故寄谷神玄牝之號，將明大道汪盲之功也。○河上公曰：不死之道，在於玄牝。玄，天也，於人為鼻，牝，地也，於人為。，天食人以五氣，從鼻入，藏於心，五氣清微，為精神聰明音聲五准，其鬼日魂，魂者雄也，主出入人鼻，與天通，故鼻為玄。牝，地也，地食人以五味，淡勺入，職於胃，五味濁辱，為形骸骨肉恤詠六情，其鬼日魄，魄者雌也，生出入於口與地通，故曰為牝也。○嚴曰：牝以雌柔而能生玄，猶幽遠而不是灘子物如母，莫睹其形。○成疏：是謂仍上辭也。玄者不滯之名，牝以雌柔為義，欲明養神如谷，令其不死者， 
		無過靜退雌柔，虛容一不滯也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 10.0pt; font-family: 新細明體; color: #993300">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">玄咄之門，是謂天地根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：深妙虛牝，能母萬物，萬物由生，是謂之門。天地有形，故資稟為根本也。○御疏：玄牝之用，有感必應，應物由出，故謂之門。門者，以出入為義，天地，有形之大者，不得玄牝之用，則將分裂發泄，故資察得一以為根本，故云是謂天地根。根，本也。○河上公曰：根，元也。言鼻之門，是乃天地之元氣所從往來。○嚴曰：太和之所一隊生一而不死，給而不終，開導神、賣頂為夭地之根元。○榮曰：道之&#38745;也，無形無相，及其動也，生地生天氣象從此而出，名之日門，天地因之得生，號之日根也。○成疏：言此深玄不滯之道，雌虛柔靜之法，能開通萬物，生化兩儀，故云根也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第二明不滯不常、而，用無勞倦。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">綿綿若存，用之不勤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：虛牝之用，綿綿微妙，應用若存，其用無心，故不動勞矣。○御疏：綿綿者，微妙不絕之意。虛牝之用，應用無私。微妙，則稱為若存。無私，故用不勤倦。○河上公曰：綿錦若存，鼻口呼吸喘息，當綿錦微妙，若可存，復若無有也。用之不勤，用氣當寬舒，不當急疾勤勞也。○ 
		嚴曰：動靜玄妙，若亡若存，成物遂事，無所不然，光而不滅，用之不勤者，以其生不生之生，體無形之形也。○榮曰：綿綿，微妙也。玄牝之道，不生不滅，雌靜之理，非存非亡，欲言也不見其形，欲亡也萬物以生，不盛不衰，不常不斷，故曰綿錦也。勤者，苦也。得玄牝之道，運用無窮，無為逸樂，故曰不動也。○成疏：綿綿，微細不斷貌也。若，似也。存，有也。若言神空測是斷見，若言神有則是常見，前說神空，故得不死，仍恐學者心滯此空，今言若存，即治於斷也。又恐學人心溺於有，故繼似字以治於常也，即用此非無非有之行，不常不斷之心，而為修道之要術者，甚不勤苦而契真也。故《西昇經》云：動則有載劫，自惟甚苦勤，吾學無所學，乃能明自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">天長地久章第七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　天長地久章，所以次前者，前章明虛玄至道，能安立二儀，故次此章，即托於二儀，而為修習之法。就此章內，文有三重，第一正舉二儀，假設問答，第二略顯聖智修營之能，第三結嘆聖人獨成尊貴。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第一正舉二儀，假設問答。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　夫三才肇氤，二儀克固，日月懸景，明星燭幽，需龍而天，載牝馬而行地，作威於雷電，播氣於陰陽，自道而生，有物之母，賤而可貴，陶侃飛於八門，智有不愚，叔度澄於萬頃。不發不泄，大道所以貸形，久安久寧，妙象於焉陶鑄，下鎮山嶽，上浮&#28895;雲，累卵所以不虧，其實大道之力也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">天長地久。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：標天地長久者，欲明無私無心，則能長能久，結喻成義，在乎聖人，後身外身，無私成私爾。○御疏：此標章門也，天以氣象，故稱長。地以形質，故稱久。○河上公曰：說天地長生久壽，以喻教人也。○榮曰：天長地久，天地所能長久者，以其不自生，故能長生。日月迴薄，虧反之運難停，陰陽慘舒，寒暑之期易往，萬物於焉不足，兩儀所以獨長，故標天地之德，問乎長久之由，莫不本彼無心，不自營生也。言人若能法天地以無心，不自營以厚養，仙骨冠金石，以長存惠命，絡方圓而永固，若不能捐是非以契道，遺情欲以凝真，聲色聾盲於耳目，香味困爽於鼻口，形勞於外，心疲於內，則百年同於朝露，千金齊於暮槿，故曰人之輕死，以其生生之厚，是以輕死也。○成疏：二儀雖大，猶有劫盡之期，然就形相之中，稍為賒遠，故舉天地以&#20917;聖人。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">天地所以能長且久者，以其不自生，故能長生。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：天地生物，德用甚多，而能長且久者，以其資稟於道，不自矜其生成之功故爾矣。○御疏：前標門，此假問。問云：天地所以能長且久者，以其覆載萬物，長育群村，而皆資稟於妙本，不自矜其生成之功用，以是之故，故長能生物。又解云：不自生者，言天地但生養萬物，不自饒益其生，故能長生。○河上公曰：天地所以能長且久者，以其不自生。天地所以獨長且久者，以其安靜，施不求報，不如人居處，汲汲求自生之利，奪人以自與也，故能長久，以其不求生，故能長生不終也。○成疏：天地所以能長久者，假設疑旨，發明其義，以其不自生，假答前問，釋其所由。言天地但施生於萬物，不自營己之生也，故能長久，結釋也。○節解：天長者謂泥丸也，地久者謂丹田也，泥丸下至絳官，丹田上升行一，上下元&#28801;流離，百節浸潤，和氣自生，大道畢矣，故曰長生也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第二略顯聖智修營之能。<span lang="EN-US"><br>
		</span>是以聖人後其身而身先，外其身而身存。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：後身則人樂推，故身先。外身則心忘淡，故身存。○御疏；是以聖人效天地之覆載，必均養而無私，故推先與人，百姓忻賴，為下所仰，故身先也。不自矜貴，而外薄其身，天下歸仁則無畏害，故身存也。○河上公曰：是以聖人後其身而身，先人而後己也。而身先，天下敬之，先以為官長也。外其身，薄己而厚人也。而身存，百姓愛之如父母，神明祐之若赤子，故身常存也。○嚴曰：聖人威震八表，聰明四委慮於無欲，歸計於不為，卑身以尊天，後己以安人，故不為而成，不言而信，人願為主，故先人。逆身以順道，外己以安人功大無外，而不可見，德高如蓋，而不可聞，化與神明通流，壽與山川為常，故存。○榮與道合也。○成疏：是以聖人，是曰：忘情息機者少，逐歌乖真者多，唯聖人能行此，行謙退以居物後，德尊所以居先存道，於是外身身存，自以仍上以合喻也。聖人即與天地合德者也，舉其高行，楷模群有也。後其身，先度物也。而身先，超三界也。外其身，寨肢體也。而身存，得長生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第三結嘆聖人獨我尊貴。<span lang="EN-US"><br>
		</span>非以其無私耶？故能成其私。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：天地忘生養之功，是無私。而能長且久，是成其私。聖人後外其身，是無私，而能先能存，是成其私也。○御疏：天地所以長久，聖人所以先存者，非以其無自私之心，故能成此長久先存之私乎？○河上公曰：非以其無私耶，聖人為人所愛，神明所祐，非以其公正無私所致乎，故能成其私。人以為私者，欲以厚己，聖人無私而己自厚，故能成其私也。○榮曰：凡情幽滯，靈識不通，無至公之心，有偏私之行，尊己而加物，厚身而薄人，欲先而不能超物，須存而報體已亡。聖人無心，欲居物先，自然在先，無情，欲得存固，自然存固，故曰成其私也。○成疏：此其無尸，故能成其尸。尸，主也，言聖人觀物我虛幻，名實俱空，故能後己先人，忘我濟物，故無主也。而言成其尸者，結嘆聖人也。只為德合二儀，芻狗百姓，故獨居三界之尊，成天人之化主也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-size: 10.0pt; font-family: 新細明體; color: #993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">上善若水章第八</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　上善章所以次前者，前章略明忘我之行，未顯功能，故次此章廣舉忘我之人，有殊能妙用。就此一章，義開三別。第一正標上善，法喻兩陳。第二汎舉三能，廣明七德。第三結嘆柔弱，所以無疵。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第一正標上善，法喻兩陳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　夫至德幽玄，真宗秘賾，鑒萬象於虛室，產三才於自然，眾妙之門，群生并入，恬忘之戶，蠢動滋生，何以喻之，其將若水濫觴之縊，成大海之滔天，尾閭之山，括洪河而泄地，雖浩汗莫測，而澄恬至柔，蕩垢濁於人間，守清泠於性表，道之為用，斯可近乎。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">上善若水。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: #993300">
		　　御注：將明至人上善之功，故舉水性幾道之喻。○御疏：上善者，標人也。若水者，舉喻也。至人虛懷，於法無住，忘善而善，是善之上。上善之行，如水之能，其在下文，皆合法喻。○河上公曰：上善之人，如水之性。○榮曰：上善若水，水善利萬物又不爭，處眾人之所惡，故幾於道。理本深遠，難可測知，善人修道，行亦微妙，故借於水以為喻焉。水能潤物，道能濟人，故言善利。水則壅次任人，道則大順平等，故言不爭。物多惡下，人多愛上，今水流趣下，道行謙退，故言處惡。幾者近也，水性與道相近，故取以為譬焉。○成疏：水有二種，一執二忘，此是忘善，故稱為上。水有多種利用，故偕&#20917;之。利用功能，具列於下。○節解曰：善者謂<span lang="EN-US">p
		</span>中津液也，以口漱之則甘泉出，含而咽之，下利萬神，子欲行之，常以晨朝，漱華池令津液滿口，即昂頭咽之，以利萬神而益精熙。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第二汎舉三能，廣明七德。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		水善利萬物又不爭，處眾人之所惡，故幾於道。</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：幾，近也。○御疏：水善利萬物又不爭，處眾人之所惡，水性甘&#20937;，散灑一切，被其潤澤，蒙利則長，故云善利，此一能也。天下柔弱，莫過於水，平可取法，清能鑒人，乘流遇坎，與之委順，在人所引，嘗不競爭，此二能也。惡居下流，眾生恒趣，水則就卑受濁，處惡不辭，此三能也。故幾於道，幾，近也。利物明其弘益，不爭表其柔弱，處惡示其含垢，此水性之三能也，唯至人之一貫，其行如此，去道不遠，故云近爾。○河上公曰：水善利萬物，水在天為霧露，在地為泉源也。又不爭，處眾人之所惡，眾人惡卑濕垢濁，水獨靜流居之。故幾於道，水性幾與道同也。○成疏：水善利萬物，言水在天為霧露，在地為泉源，津潤霑洽，利物處多，以此功能，故&#20917;聖德。聖德應感，善功機權，方便開化，其義如水，故以為喻也。又不爭，水性柔和，不與物爭，方圓任器，壅次隨人，上善之行，應物亦爾。處眾人之所惡，所惡者卑下之地，卑下之地，水則居之，言眾人皆拾下趣高，憍慢陵物，上善獨去高取下，柔和靜退。故幾於道，幾，近也，言行此三能，故近於道，三能已了，次明七德。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 標楷體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">居善地，</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：上善之人，處身柔弱，亦如水之居地，潤益一切，地以卑用，水好下流也。○御疏：至人所居，善能弘益。如水在地，利物則多。又地道用卑，水好流下，同至人之謙順，幾道性之柔弱，故云居善地。○河上公曰：水性善於地，在草木之上，即流而下，有似於化，動而下人也。○榮曰：水不擇地，隨處俱流，行道之人，所居皆善也。○成疏：水性趣下，以下為安，上善好謙，以謙為吉，故用卑下，而為善地，所謂處乎不競之地。</span><span lang="EN-US" style="font-family: New MingLiu; color: #993300"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">心善淵，</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：用心深靜，亦如水之淵停也。○御疏：至人之心，善於安靜，如水之性，湛爾泉源，水靜則清明，心閑則了悟。淵，深靜也，故云心善淵。○河上公曰：水心空虛，淵深清明。○榮曰：水心靜而明，人心虛而鑒也。○成疏：淵，止水也。言止水清潔泓澄，淵深難測，上善心源虛遠，靜照亦然，故淵靜則鑒人，心虛則照物。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">勻善仁，</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：施與合乎至仁，亦如水之滋潤品物矣。○御疏：至人弘濟，常以與人。善施之坊，合乎仁行，如水滋潤，無心愛憎，故云與善仁。○河上公曰：萬物得水以生，與虛不與盈也。○榮曰：水洽於物，人惠於俗。○成疏：仁，恩也。言水性霑濡，惠潤於物，聖德慈救，恩被蒼生，慈救則不隔怨親，霑濡則豈揀冷穢。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">言善信，</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：發言信實，亦如水之行險，不失其信矣。○御疏：上善之言，言必真實，引化凡庶，善信不欺。如彼流泉，豈殊坎險？故云言善信。注云行險而不失其信者，《周易》坎之詞也。○河上公曰：水內影照形，不失其清。○榮曰：水之影物，妍醜不失其形。仁者為言，終始不乖其實。○成疏：信，實也。水能澄鑒儀貌，妍醜不欺，聖言證理，信如符契，亦言海水三潮，不失時候。&#20917;聖智逗機，不遺三品。○節解：謂神&#28801;既行，形中萬神合會，故口中甘泉自出，漱咽無已，人既不知，安能行也。故聖人淡泊行一，則何華不先也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">政善治，</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：從政善理，亦如水之洗滌群物，令其清冷矣。○御疏：政，正也。至人於事，動合無心，正容悟物，物自從正。正則自治，非善而何？如彼水性，洗滌群物，令其清&#20928;，故云善理。○河上公曰：無有不洗，清且平也。○榮曰：太平莫盛於停水，無偏不越於善人。○成疏：水性平而無僻，聖心正而治邪，《莊》云：平中準，大匠取則焉。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">事善能，</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：於事善能任用，亦如水性方圓隨器，不滯於物矣。○御疏：至人圓明，於物無礙，凡有運動，在事皆通。通則善能，是明照了。如彼水性，次之為川，壅之為池，浮舟涵虛，無所不為，是善能也。○河上公曰：能方能圓，曲直隨形。○榮曰：水之無用不成，君子何為不可。○成疏：水性多能，隨事利益，聖智虛察，順物成功。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">動善時。</span><span lang="EN-US" style="font-family: New MingLiu; color: #993300"><br>
		</span>
		<span style="font-size: 10.0pt; font-family: 新細明體; color: #993300">
		　　御注：物感而應，其不失其時，亦如水之春伴冬凝也。○御疏：至人之心，喻彼虛谷，方之鏡像，物感斯應，如彼水性，春浮冬凝，與時消息，故云動善時。○河上公曰：夏散冬凝，應感而動，不失天時。○榮曰：水冬凝夏液，不差其節，君子相時而動，未失其宜也。○成疏：水冬凝夏釋，流結隨時，&#20917;聖智虛忘，感來則應，觀機動寂，不失事宜，出處默語，不二而一。○節解：謂聖人事道以治身，去卻邪偽，特為後賢而作軌範。夫此七善者，皆因一行，形中萬神自善也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 10.0pt; font-family: 新細明體; color: #993300">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">第三結柔弱，所以無疵。夫唯不爭，故無尤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		　　御注：上善之人，虛心順物，如彼水性，壅止決流，既不違逆於物，故無尤過之地也。○御疏：尤，過也。至人善行，與物無傷，虛心曲全，未嘗爭競，波流頹靡，委順若斯，既不違逆於物，故無尤過之地矣。○河上公曰：夫唯不爭，壅之則止，次之則流，聽從人也。故無尤，水性如是，故天下無有怨尤水也。○嚴曰：人者體柔守弱，去高處下，受辱如地，含垢如海，言順人心，身在人後，人之所惡，常獨處之，恬若無心，蕩若無已，變動無常，與道流止，去己任因，莫過於水。帝王體之，用之為治，其德微妙，有何尤矣。○榮曰：水本無心，人能虛己，不與物同，前釋唯水與聖獨以不爭，為能&#20105;，自然之道也。○成疏：夫唯義虛柔順，故無尤過也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 10.0pt; font-family: 新細明體; color: #993300">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: #993300">道德真經玄德慕疏卷之二竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
