<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 24.0pt; font-family: 新細明體; color: maroon">
		道德真經玄德纂疏</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：道德真經玄德慕疏。強思齊慕，二十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size:18.0pt;
font-family:新細明體;color:maroon">道德真經玄德纂疏卷之十九</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size:10.0pt;font-family:新細明體;color:maroon">
		唐玄宗御注并疏河上公嚴君平李榮注西華法師成玄英疏濛陽強思齊纂</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family:新細明體;
color:maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">勇於敢章第七十三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;font-family:新細明體;color:maroon">
		　　勇於敢章所以次前者，前章明無知&#34886;生不畏威網，淪溺三途，故次此章，重明此人勇進有為，故歸流生死。就此一章，義開三別，第一明凡聖二行，利害不同，第二明福善禍淫，出乎天理；第三結天網寬大，而報應無差。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第一明凡聖二行，利害不同。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　夫聖人之心，若天之用道，帝王立國，謙卑能光，柔善所以威，剛勇而致禍，故赤帝順而昌漢宗，白公逆而殘楚刃，勇敢必殺，可著玆明，兩者示人，何不照鑒。豐隆振響，逢夏帝而將嗚，鴻雁于飛，屬秋陰而必舉，凡物無識，猶感時而獨行，&#20917;人懷心，不依道而何去，天網不紊，日月所以貞明，地理無差，山河於焉靜鎮，不頹崩於朽壤，無發泄於尾間，致柔之道既弘，配謙之德斯固，不言而應，不召而來，雖天網之恢恢，積善惡而無失矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">勇於敢則殺，勇於不敢則活。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：敢謂果敢，言人勇於果敢從事，則失於謙柔退讓，必害於身，故云則殺。不敢者，則可以活。○御疏：剛次為勇，必果為敢，言強梁之人，無所畏忌，失於謙柔，次於果敢，犯上作亂者，則是殺身之道也，故曰勇於敢則殺。勇於不敢則活者，人若於事靜慎，斂身知退，所次在於不敢強粱犯患，則是活身之道，故云勇於不敢則活。○河上公曰：勇於敢則殺，勇敢有為，則殺身也。勇於不敢則活，勇於不敢有為，則活其身者也。○榮曰：不懼為勇，心果為敢，白刃交於前，視死若生者，烈士之勇也。然智非計策，力異驍雄，貪利而前，必喪身命，故言則殺。義不爭利，仁必以慈，或以道德來人，或以策智伏物，於物無害，在我全身，故言則活。內明勇於聲色者殺身，不敢情塵者活己。○成疏：勇，猛進也，敢，果次也，殺，死滅也，活，長生也。言進心果次，貪於世事，則死滅也。若進心虛淡，不敢貪染，即長</span><span style="font-family:新細明體;color:maroon">也</span><span style="font-size:10.0pt;
font-family:新細明體;color:maroon">生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">知此兩者，或利或害。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：知此兩者，或利或害，天之所惡，孰知其故，兩者，敢與不敢。或，有也。能知不敢者有利，敢者有害，當須勇於不敢，此勇敢之人。動有&#28798;害，乃天之所惡，誰能知其故哉爾。○御疏：兩者，敢與不敢也。言人能知勇敢則殺而有害，不敢則活而有利，當須勇於不敢。此兩者在勇雖同，所施則異，故云或利或害。○河上公曰：常知此兩者，謂敢與不敢也。或利或害，活身為利，殺身為害。○榮曰：謂殺活也。○成疏：或，不定也。兩謂敢與不敢也。言進心不敢得長生，故利。進身貪染，歸於死滅，故害也。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第二明福善禍淫，出乎天理。<span lang="EN-US"><br>
		</span>天之所惡，孰知其故？<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御疏：孰，誰也。故，猶意故也。勇敢於有為之人，動則有害，乃天道之所惡也，而代俗之人，誰能知其意故者乎。<span lang="EN-US">○</span>河上公曰：天之所惡，惡有為也。孰知其故，誰能知天意之故不犯之。○榮曰：言天道好生惡殺，人多不能就利遣害，此乃不識天之意故也。○成疏：天然之理，福善禍淫，推窮報應，莫知其宰。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">是以聖人猶難之。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：聖人猶難為勇敢之事。○御疏：此舉聖以勵凡也。夫以聖人之明，猶難於勇敢，懼其為害，&#20917;於凡人欲為勇敢，焉得無害乎。○河上公曰：言聖人之明德，猶難於勇敢，&#20917;無聖人之德而欲行之乎。<span lang="EN-US"><br>
		<br>
		</span></span><span style="font-family:新細明體;
color:maroon">天之道，不爭而善勝，<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：此下言天道謙虛，以戒人事勇敢。天不與物爭，四時盈虛，物無違者。○御疏：因上言天之所惡，故此下四句廣明天道謙虛，以戒人事勇敢。人懷勝負，所以有爭，天道平施，唯善是與，物莫之違，故云善勝也。○河上公曰：天不與人爭貴賤，而人畏之也。○榮曰：天道無心，與物不競，自然尊貴，而居物先也。○成疏：自然之道，但不與物爭，而謙退卑己者，必獲於勝善之報也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">不言而善應，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：天何言哉，福善禍淫，曾無差武，故云善應。○御疏：天何言哉，但福善禍淫，吉凶感應，故曰　　不言而善應。○河上公曰：天不言，萬物自動以應時。○榮曰：報於罪福，信之影響，毫分不失，故言善應。○成疏：禍福之報，其猶影響，不待言辭而善惡必應。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">不召而自來，<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：天道不召物使從己，物不能違，自來順天爾。○御疏：凡物之來，皆由命召，今天不召於物而使從己，而萬物自來而順之，則負陰抱陽，春生夏長，皆非召而來也。○河上公曰：天不呼召萬物，皆負陰而向陽也。○榮曰：春生冬謝，寒往暑來，往者既非所遣，來者亦非命召也。○成疏：善惡報應，隨其行業，不待呼召而必自來也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size:10.0pt;font-family:新細明體;color:maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">禪然而善謀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：與疏解同。○御疏：註云天道玄遠，繟然寬大，垂象示變，人可則之，故云善謀。○河上公曰：繟，寬也，天道雖寬博，善謀慮人事，修善行惡，各蒙其報也。○嚴曰：寂然蕩蕩，無所不圖也。○榮曰：大道甚夷，故曰　　譚然。圖人之得失，賞罰無差，鑒人之善惡，&#28798;祥不爽，故曰　　善謀。○成疏：謀，計數也。言幽冥之理，無勞言說，而善能計算功過，毫分無失也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第三結天網寬大，而報應無差。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">天網恢恢，疏而不失。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：天之網羅，恢恢遠也，刑淫賞善，分毫不失。○御疏：恢恢，寬大也。此覆釋上天道等義也。天道網羅雖復寬大，疏而且遠，賞善罰惡，不失毫分也。○河上公曰：天所網羅，恢恢甚大，雖疏遠，司察人善惡無有所失。○榮曰：羅之以太虛，網之於有象，既寬且大，故曰　　恢恢。罪有公私，<span style="background: lime">憐</span>無大小，微著皆盡，疏密無遺，故言不失。○成疏：恢恢，寬大也。網，憲法也。言天尊自然之網，甚自寬大疏遠，而業無大小，功過酬報，終無差失也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">人不畏死章第七十四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　人不畏死章，所以次前者．前章明&#34886;生不畏威刑，必遭天網，故次此章，明於天網，自有冥司。就此一章，義開四別，第一明&#34886;生障重，不懼威刑，第二明為罪既深，必招苦報，第三明此苦報，自有冥司，第四明強代冥司，反獲其咎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第一明&#34886;生障重，不懼威刑。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　夫天道正名，司刑自然，奈何君主以死懼人，但佩玉廢而臨時，握金櫃而御極，伊&#21525;作相，平勃為謀，鼎業克昌，爰俟太平之主，神功獨配，方稱揖讓之君，然後鼓腹于庭，擊壤于野，不知帝力，豈荷王恩。五月披裘，不羨輕肥之客，一尺少布，唯存正直之人，則知百年大期，并計于命。生則金珠異宅，羊枯自知，死則石碑生金，郭璞先識，故傳日死生有命，誠為信哉。今明妄謬行刑，以代司殺，理既不泯，冥何合焉，如代匠之規，必致傷手之禍矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">民常不畏死，奈何以死懼之？<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：縱放情欲，動之死地，習以為常，嘗無畏者，人君當以清靜化之，奈何更立刑法，以誅殺恐懼之乎。○御疏：言人不能守道清靜，而放縱情欲，動之死地，積習生常，曾無畏者，人君當以清靜為化而教導之，奈何行刑法誅殺而恐懼之乎。○河上公曰：民不畏死，治國者刑罰酷深，民不聊生，故不畏死也。治身者，嗜欲傷神，貪財殺身，民不知畏之也。奈何以死懼之，人君不寬其刑罰，教人去情欲，奈何設刑罰，以死懼之也。○嚴曰：人之情性，得意而安寧，失意則圖非，窮困而輕死，安寧而愛身，民心不得，性命不全，則號令不動也。窮漢之獸，不避兕虎，其性非易，事理然也。○榮曰：時逢有道，物皆愛生，代屬無為，人咸惜死。若不能綏之以至德，而制之以嚴刑，人不聊生，故言人不畏死。人不畏死，本由酷罰，宜須在宥，用德忘刑，如何還以酷法理人，欲人懼之於死，此嘆當時之失也。○成疏：此斥凡情迷惑，染滯深重，貴逐前境，不憚死生，雖復經戒嚴明，曾無恐懼，故發奈何之嘆，深長痛之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第二明為罪既深，必招苦報。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">若使民常畏死，而為奇者，吾得執而殺之，孰敢。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：若使代人皆從清&#20928;之化，不敢溺情縱欲，常畏於死，而獨奇詐者，假令吾勢得執殺此奇詐之人，孰敢即殺爾。○御疏：此明人君化以無為，人皆少欲，各全其生，常畏於死。而獨有為於奇詐不善之行者，適令吾勢得執而殺之，亦誰敢即殺。所以不殺者，為自有天網司殺之也，故下文云。○河上公曰：若使民常畏死，當除己之所殘剋，教民去利欲也。而為奇者，吾得執而殺之，孰敢矣，以道教化，而民不從，反為奇巧，乃應王法執而殺之，誰敢有犯者。老子傷時王不先道德化之而先刑罰。○榮曰：奇者詭異亂群也，若時王用道，人盡全生，名為畏死也，其有強梁之者，亂群之人，為於罪業，彌更奇異，天不長惡，故得執殺之，懼死自無為過之人，修生孰敢為非之者也。○成疏：貪欲之心，日生奇詐，堅執顛倒，遂以為常者，冥司捕獲，執而殺之，風刀考楚，經文明證，若有性識之夫，誰復敢造罪耶。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第三明此苦報，自有冥司。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">常有司殺者殺。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：如此奇詐之人，天網不失，是常有天之司殺者殺之。言不善之人，司殺自殺，人君用勢，得執殺而便殺之，是代司殺。○御疏：司，主也。天鑒孔明，無所不察，奇詐之人，不得其死，是有天之司殺者殺之矣。○河上公曰：司殺者天，居高臨下，司察人過，天網恢恢，疏而不失者是也。○嚴曰：司殺者大臣也，帝王之道，無事無為，前後左右，各有所任，作禍者身死，竊威者宗亡，百官趨職，主無與焉也。○榮曰：司，主也，賞罰之理是常，生殺之官有主，不可以為非，犯法者合死，而欲擅代殺之。○成疏：此之刑網自有宰牧，即三官九署，百二十曹，及北都羅酆，泉曲之府，八難五苦，各有司存。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第四強代冥司，反獲其咎。<span lang="EN-US"><br>
		</span>夫代司殺者，是謂代大匠</span><span style="font-family: 新細明體; color: maroon; background: lime"></span><span style="font-family:新細明體;color:maroon">。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：人君好自執殺，必不得天理，是猶拙夫代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;
font-family:新細明體;color:maroon">木。○御疏：言不善之人，司殺自殺，人君用勢，得執殺而便殺之，是代司殺者殺人，不得天理，猶如拙夫代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;
font-family:新細明體;color:maroon">木矣。○河上公曰：天道至明，司殺有常，猶春生夏長，秋成冬藏，斗杓運移，以節度行之，人君欲代殺之，是猶拙夫代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;
font-family:新細明體;color:maroon">木，勞而無功。○嚴曰：代司殺者，人君也，百官失理，政事亡也。人主自新，工人拱手，人君自殺，百官失宜。○榮曰：夫代司殺者，是代大匠<span style="background: lime">斲</span>，夫代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;
font-family:新細明體;color:maroon">，希不傷其手，天道雖遠，玄鑒孔明，賞善罰惡，著在於冥司，春生夏長，彰之於見代，時政不能任之以天理，而代之以人功，亦失之於道也。然則頑人少能從化，奸點多有難防，隨時定宜，制之法令，自有司刑之職，主殺之官，若推之不以其主司，殺之不由其主，而擅殺者，猶拙夫之代巧匠，必有傷手之憂，少有不傷，所傷多矣。○成疏：夫代司殺者，是代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;
font-family:新細明體;color:maroon">。夫代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;font-family:新細明體;color:maroon">，希有不傷其手。&#34886;生造業，各招其報，刑辟苦楚，自有冥司。無識之人，師心專輒，強代冥司而行誅戮者，何異庸拙之士代匠運</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;
font-family:新細明體;color:maroon">。夫拙士運</span><span style="font-size: 10.0pt; font-family: 新細明體; color: maroon; background: lime"></span><span style="font-size:10.0pt;font-family:新細明體;color:maroon">，</span><span style="font-size: 10.0pt; font-family: 新細明體; color: maroon"></span><span style="font-size:10.0pt;font-family:新細明體;
color:maroon">非其任，豈唯所作不成，抑乃反傷其手，強代司殺，其義亦然，非徒濫職，翻獲其釁。</span></p>
		<p style="margin:0cm;margin-bottom:.0001pt">
		<span lang="EN-US" style="font-family:
新細明體;color:maroon">&nbsp;</span></p>
		<span style="font-size: 12.0pt; font-family: 新細明體; color: maroon">代大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size: 12.0pt; font-family: 新細明體; color: maroon">，希有不傷其手矣。<span lang="EN-US"><br>
		</span></span>
		<span style="font-size: 10.0pt; font-family: 新細明體; color: maroon">
		　　御注：拙夫代</span><span style="font-size: 10.0pt; font-family: 新細明體; color: maroon; background: lime"></span><span style="font-size: 10.0pt; font-family: 新細明體; color: maroon">，豈但傷村，亦自傷其手。人君任刑，代彼司殺，豈唯殘害百姓，抑亦自喪天和。○御疏：大匠</span><span style="font-size: 10.0pt; font-family: 新細明體; color: maroon; background: lime"></span><span style="font-size: 10.0pt; font-family: 新細明體; color: maroon">木，動合方圓，拙夫代之，必失繩墨，亞心得不損於村而傷其手乎。天網不失，神理昭明，人君任刑，代彼司殺，惡得不害於人而喪其天和乎。奈何以死懼之，</span><span style="font-size: 10.0pt; font-family: 新細明體; color: maroon; background: lime"></span><span style="font-size: 10.0pt; font-family: 新細明體; color: maroon">之謂也。○河上公曰：人君行刑罰，猶拙人代大匠</span><span style="font-size: 10.0pt; font-family: 新細明體; color: maroon; background: lime"></span><p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;font-family:新細明體;color:maroon">
		，則方圓不得其理還自傷。代天殺者，失紀綱，不得其紀綱，還受其殃也。○嚴曰：工人拱手，則大廈不成，人君專殺，則天下失理。大廈不成，則無以庇子孫，天下失治，則無以安社稷也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">人之飢章第七十五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　人之飢章所以次前者，前章正明&#34886;生為罪既深，必招苦報，故次此章，即明所以獲斯苦報，為耽著有為，故此章中，具明有為之狀。就此一章，義開三別，第一明&#34886;生所以無德，為耽染有為，第二明&#34886;生所以殘年，為資生太甚，第三示忘生之美，以劻學人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第一明&#34886;生所以無德，為耽染有　　為。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　夫道衛相忘，人斯得趣江湖，放曠魚也自全。至如文景恩流，成康化美，固周稱大賚，漢日措刑，楛矢東來，神膠西至，四人安泰，百姓無為，鄉貢八蠶之綿，田收再熟之稻，和風靡於．晨夕，甘露下於軒庭，太子德富於青&#23467;，公卿道弼於丹闕，天平地正，訟息刑清，堯人比屋而可封，不遠斯得，軒襲胥庭而俗阜，可假同年，時銜正理之歡，豈有人飢之稅，既不輕死，家懷養生聖化無為，我自安矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">民之飢，以其上食稅之多，是以飢。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：天下之人所以飢乏不足，以其君上食用賦稅之太多。○御疏：夫人，國之本也。若政煩賦重，而人貧乏，則國本斯弊，弊則危矣。是以下人不足，由君上食用賦稅之太多，是以令其飢乏爾。○河上公曰：民之飢，以其上食稅之多，人民所以飢寒者，以其君上稅食太多，故是以飢爾，是以民皆化上為貪，叛道違德，故飢也。○榮曰：百姓飢窮，四民困乏，非佗由也，稅重賦多。○成疏：云民之飢，上其食稅之多。飢謂內無德也，上，心也，心為五藏百行之主，故稱為上也。稅者聚斂也。食者滋味也。言修行人所以壞德者，為心綠前境，多貪滋味故也。是以飢，結前義也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">民之難治，以其上之有為，是以難治。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：天下之人所以難治化，為其君上有為則難理，詐興多爾。○御疏：蠢爾蒼生，資君以理，為理之本，諒在無為，故我無為而人自化。今人所以難理者，由君上之有為，有為則政煩而人擾，動生大偽，是以難理。○河上公曰：民之難治，以其上之有為，民之不可治者，以其君上多欲，好有為也，是以難治。○嚴曰：是以其民化上有為，情偽難治也。○榮曰：有為撓物，所以難治，無為正身，自然易化。○成疏：百姓之難治，以其上有為，所以百行馳騖，紛然難理，只為心耽有為，故心若無為，則諸行易治也，是知萬境唯在一心。是以難治，結前也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size:
10.0pt;font-family:新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第二明&#34886;生所以殘年，為資生太　　甚。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">民之輕死，以其求生之厚，是以輕死。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：天下人輕死者，以其違分求生太厚之故，是以輕死爾。○御疏：人之所以輕入死地喪其生者，皆以其違分求生養生太厚，不顧刑網，以徇所求，是以輕死。○河上公曰：人之輕死，以其求生之厚，人民所以輕犯死者，以其求生活之道太厚，貪利以自危也，是以輕死。○嚴曰：一以求生太厚之故，輕入死地也。○榮曰：重生之人，制浮情於正性，輕死之輩，溺邪識於愛流，取彼有生之生命，以養虛假之生身，故言生生之厚。厚者積也，多也，事積則亂心，味多則爽。，不能重慎，以保長生，縱欲喪身，輕之死地也。<span lang="EN-US">○</span>成疏：人之輕死，以其生生之厚，修行人所以不終天年而輕入死地者，以其迷情顛倒，未能悟達，不知物我俱幻，即生無生，既而多責六塵，厚資四大故也。是以輕死，結前義也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第三示忘生之美，以勛學人。<span lang="EN-US"><br>
		</span>夫唯無以生為者，是賢於貴生。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：自然之分足則生全，若養過其分，分過則生亡。故夫唯無以厚其生為者，是賢於貴生乎。○御疏：夫生也有涯，安分則足，既不可違，亦不可加。若營生於至當之外，則惑矣。故不厚生而生全，求厚生而生喪。故知夫無以生為憂者，是賢勝於矜貴其生之人。○河上公曰：夫唯獨無以生為務者，爵祿不干於意，財利不入於身，決子不得臣，諸侯不得使，則賢於貴生也。○嚴曰：自然之道，常與物反，無身者生，有身者死，生而趨利者，為死之元，無生去利者，為生之始，無以人為，可以康寧，無以生為，可以長生也。○榮曰：天以生為有，而厚養過其分，遂致傷生，此未能重生也。達至道者，觀身非有，悟理無生，不見虛假之形，自松染愛之累，與虛冷而合德，共至道而同根，雖不養生，而生自養，此所為能重生也。賢，德也，貴，重也。○成疏：賢，善也，玄悟之士，非滅色空，焉能坐忘，而生無相，是以羶躁榮利，厭穢風塵，故獨不以生為生者，是善能攝衛貴生之人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">人之生章第七十六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　人之生章所以次前者，前章明生生之人，翻致輕死，忘生之者，反獲長生。故次此章，即明柔弱之類必獲長生，剛強之徒，體歸死減，欲料簡勝劣，所以次之。就此一章，義分三別，第一雙舉二喻，以死剛柔，第二合喻，辯其勝劣，第三法喻并陳，重結其義未。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第一雙舉二喻，以屍剛柔。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;font-family:新細明體;color:maroon">
		　　夫調正南昌，注生名而柔弱，酆都北帝，握死籍而強梁，寰宇輕清，長保風雲之潤，地理實厚，唯聞金石之堅，堅則堅而可銷，潤則潤而無瘓，至道制則常處下流，用劓鼻為不祥，將抉眼為非命，要離何詐，殺棄子之求人，盜婿何愚，違父兄而赫勇，豈知物我齊遣，謙柔每居，不假蓋於卜酉，自秉羽於孫叔，木渦泛水，枯葉如風，晉鄙之殮鐵鎚，季倫之亡金斧，死而後悔，誰之過與。未若清恬保真，名利都絕，榮華劇於春夢，富貴比於浮雲，則柔弱者長生，虛心者仙矣。</span></p>
		<p style="text-indent: -24.0pt; line-height: 150%; margin-left: 24.0pt; margin-right: 0cm; margin-top: 0cm; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="text-indent: -24.0pt; line-height: 150%; margin-left: 24.0pt; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">人之生也柔弱，其死也堅強。</span></p>
		<p style="line-height: 150%; margin-left: .1pt; margin-right: 0cm; margin-top: 0cm; margin-bottom: 0">
		<span style="font-size:10.0pt;font-family:新細明體;
color:maroon">
		　　御注：人之生也柔弱，其死也堅強，萬物草木生也柔脆，其死也枯槁，故堅強者死之徒，柔弱者生之徒。生之柔弱，和氣全也。死之堅強，和氣散也。欲明守柔弱者，全生保年。為強梁者，亡身失性。○御疏：人之生也，和氣流行，百體以之柔弱。人之死也，和氣離散，四支以之堅強。言此者，示柔弱堅強為生死之戒也。○河上公曰：人生也柔弱，生含和氣，抱精神，故柔弱。其死也堅強，人死和氣竭，精神亡，故堅強。○榮曰：天下莫柔弱於氣，氣莫柔弱於道，是以人受生必資道，氣存則屈伸由己，道在則動靜任神，順心無逆，從事靡違，故言柔弱。不能保氣，氣竭則身亡，未解怡神，神逝則命殞，命殞則身亡，不能轉動，故曰　　堅強也。○成疏：人之生柔弱，其死堅強，萬物草木之生柔弱，其死枯槁，言人生存有命，則支節柔弱，及其死也，骨肉堅強。草木之類，生時軟脆，及其死也，條柯枯槁，所以生而柔軟者，和氣歸也。死而堅強者，和氣離也。舉此有識無識為喻者，意在勖勵學人，令去剛用柔也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第二合喻，辯其勝劣。<span lang="EN-US"><br>
		</span>萬物草木生也柔脆，其死也枯槁。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御疏：此舉喻也。萬物草木氣聚而生，故枝葉敷榮而柔脆，氣竭而死，則條幹變衰而枯槁。前明有識，此舉無情，無情者以氣聚散為榮枯，有識者以道存亡為生死。○河上公曰：萬物草木之生也柔脆，和氣存也。其死也枯槁，和氣去也。○榮曰：無情之物有氣故生，無氣故死，是知有識之類，得道於焉柔弱，失道所以堅強也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">故堅強者死之徒，柔弱者生之徒。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御疏：此結前義也。言草木生則柔脆，死則堅強，則知人為堅強之行者，是入死之徒。為柔弱之行者，是出生之類。○河上公曰：以其上二事觀之，知堅強者死，柔弱者生也。○嚴曰：人之生也柔弱，為神在身，血氣流行，骨弱筋柔，動止屈伸，無不得也。及其死也，神去於身，形容桔槁，舌縮體伸，是堅強也。又曰：柔弱，嬰孩也，堅強，少壯也，血氣方剛，則衰老將至，骨枯筋急，食欲無味，死期不遠。強盛所致，柔弱者則日以強矣，人之既然，草木亦爾。○榮日：結上有識無情，生死二理，各有徒類。○成疏：徒，類也，是知行剛強者，乖於和理，故與死為類。行柔弱者，順於和氣，故與生為徒。此合喻也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第三法瑜并陳，重結前義。</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">是以兵強則不勝，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：見哀者勝，故知恃強者必敗也。○御疏：此下轉結前義也。用兵有言，以慈為主，故云兵恃強則效，欲明人恃強則死爾。○河上公曰：強大之兵，輕戰樂殺，毒流怨結，&#34886;弱共一，強故不勝也。○嚴曰：敵四應之兵以恃強，利人土壤，欲人財貨，夷人宗廟，喪人社稷，以顯其威，親之者死，事之者禍，生為天下病，死為天下利，&#34886;弱四應，共為一強、故不勝也。○榮曰：是以兵強則不勝，木強則共，不以德而固，乃恃兵為強，兵強暴於天下，好殺物之所惡，聚寡為&#34886;，扶弱為強，反共攻之，則有不勝，是以木之強也，枝葉共生其上，柱之強也，梁棟鎮之於下，以斯曉喻，欲令務修德以柔弱，不飾兵以堅強。○成疏：是以兵強不勝，木強則共，兵謂三毒六一根也。言人縱恣六情，強暴前境，而食取無厭者，必遭重殃大禍，故不勝也。譬如樹木粗強，故枝條共壓其上，亦猶梁棟宏壯，故椽瓦壓其上也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">木強則共。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：木本強大，故處於下。技條柔弱，共生於上。蓋取柔弱在上，強梁者在下也。○御疏：云木本強大，故處於下。枝條柔弱，共生於上。蓋取其柔弱者處上，強梁者在下，故下文云。○河上公曰：木強大，枝葉共生其上也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">強大處下，柔弱處上。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御疏：結上文木根本強大，即枝葉共生其止之義，欲明強梁之人，常在柔弱之下爾。○河上公曰：興物造功，大木處下，小物處上，天道抑強扶弱，自然之效也。○嚴曰：神明之道，小不載大，輕不載重，何則？強人為天下憂愁，強木處下，根本枯槁，此自明強人不得為王也。○榮曰：生者人之所欣，柔弱者生之徒，豈非上耶。死者物之所慼，堅強者死之徒，寧非下耶。○成疏：堅強之木居下，柔弱之條處上，故堅強之人居九幽之下，柔弱之士處三清之上也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:maroon">天之道章第七十七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　天之道章所以次前者，前章正辯剛柔勝劣；以勸學人，故次此章，重明剛柔損益，以進修學。就此章內，義分三別，第一起譬喻略示高下，第二正說，廣明損益，第三舉聖，結成其義。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第一起譬喻，略示高下。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　夫霄人無知，直語難曉；要資為喻，方可易明，天道虛無，非情可測，欲知其意，猶似張弓，高下得中，遠近必當，張衡妙衛，萬里動於風烏，漢武仙才，三秋驚於雲雁，應時而赴，不爽其來，天道損於有餘，人道減於不足，天人反用，損益殊乖，豈知元&#28801;氤氳，玄宗渺邈，中有真寂，陶甄厥興，不以人助天，不用心損道。搏風九萬，任大鵬之自飛，擊水三千，縱游鯤之獨運。言之弓矢，皆獲般中，舉抑當途，無令越放。譬之簫也，弄玉拘浮雲而始吹，比之琴焉，姑蘇運流水而成曲。斯乃合心合理，可及可全；其唯有道之夫，方契幽玄之妙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size:
10.0pt;font-family:新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">天之道，其猶張弓乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：天道玄遠，非喻不明，故舉張弓以彰其用。○御疏：此法喻雙舉也。夫天道玄遠，非喻不明，故舉張弓以昭天德。張弓之法，具如下文。○河上公曰：天道孔明，舉物類以為喻。○榮曰：人事近而淺，面之而不測其情，天道遠而深，仰之而豈觀其理，迷徒易曉，正道難明，故借彼張弓以之為喻。○成疏：天之道，其猶張弓乎。高者抑之，下者舉之者，猶喻也。自然之道，喻若張弓，舉下使高，抑高令下，高下調適，方始運箭。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">高者抑之，下者舉之，有餘者損之，不<span lang="EN-US"><br>
		</span>足者與之。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：張弓如此，乃能命中，是猶天道虧盈益謙，欲令人君法天字人，故示抑高舉下之道。○御疏：夫弓之為用，當合村定體，令弛張調利。高者抑之，下者舉之者，為架箭之時準的也。有餘損之，不足與之者，為發矢之時遠近，如此則能命中矣。天道亦然，日月寒暑，一往一來，來則損其有餘，往者與其不足，則成歲功矣。人君者，當法於天道，抑強扶弱，損有利無，故舉虧盈益謙，欲令稱物平施爾。○河上公曰：言張弓和調之如是乃可用。夫抑高舉下，損強益弱，天地之道。○嚴曰：夫弓之為用也，必在調和，弦高急者，寬而緩之，弦弛下者，攝而上之。其餘者削而損之，其有不足者，補而益之。弦質相任，調和為常，故弓可用而矢可行。○榮曰：用弓之道，高者恐過，故抑之令不高，下者不及，故舉之令不下，不高不下，中前期也。為國之者，損有餘之富，益不足之貧，貧被益而不貧，富經損而不富，中於為國之政也。太高恐於邈空，抑之令不空也。極下慮之滯有，舉之令不有也，不有不空，合於中道也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">第二正說，廣明損益。<span lang="EN-US"><br>
		</span>有餘者損之，不足者與之。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　成疏：傲慢有餘者，必招損敗，謙和不足者，與其福善，天道如是，故似張弓。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">天之道，損有餘補不足。人之道則不然，損不足以奉有餘。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">　　御注：大道平施，哀多益寡，人則違天，翻損不足也。<span lang="EN-US">○</span>御疏：此明人不能同天損益。注云裒多益寡者，《易<b><span lang="EN-US">·</span></b>謙卦》之詞也。○河上公曰：天之道，損有餘而補不足，天之道損有餘而益謙，天常尚中和為上。人之道則不然，人道則與天道反也。損不足奉有餘，世俗之人，損貧以奉富，奪弱以益強也。○榮曰：天之道損有餘補不足，釋天道以合喻。人之道則不然，損不足奉有餘，言人為行，與天道反，未能損強益弱，而乃滅貧增富。○成疏：天之道，損有餘補不足。福善禍淫，自然之理，仍前生後，重起此文。人之道則不然，損不足奉有餘。人間世道好行淫偽，趨世競物，違天背理，割損貧賤不足，供奉富貴之有餘。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size:
10.0pt;font-family:新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">孰能以有餘奉天下，唯有道者。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">
		　　御注：誰能以己有餘，奉與天下之人不足者，獨有道爾。○御疏：孰，誰也。老君疾時不能同天道，下濟以恤於人，光大其德，故舉天道以勸云，誰能用天之道，損其有餘，以賄奉不足者乎。唯有道之君，乃能然爾。○河上公曰：言誰能居有餘位，自省爵祿以奉天下不足乎，唯有道之君能行之耳。○榮曰：誰能法天道以為行，損盈益謙，有道之君，當能如此也。<span lang="EN-US">○</span>成疏：孰，誰也。言誰能有財德以施天下蒼生乎，唯當懷道之人獨能濟物，故下文云聖人不積。而言奉者，示謙也。</span><span style="font-family:新細明體;color:maroon">第三舉聖，結成其義。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">是以聖人為而不恃，<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：聖人法天，稱物均施，施平於物，不恃其功也。○御疏：此引聖人以證上有道之義，恃猶矜恃也。聖人法天平施，德被於物，不見其功，故云不恃。○河上公曰：聖人為德施，不恃望其報。○榮曰：是以聖人為而不恃，成功不處，斯不貴賢。聖人為德不賴其報，成物不處其功，所以爾者，欲隱其聖德，晦其賢才，上既如此，下自法之，爭名之患自除，尚賢之憐不作也。<span lang="EN-US">○</span>成疏：是以聖人為而不恃，成功不處，其不欲示賢爾。體道聖人常善救物，雖復財德兩施，而不恃其勞，有大至功，而成功不處者，意在揚謙退己，推功於物，韜光晦&#36857;，不欲示見己之賢能也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">功成不處。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：功成不處，其不欲見賢，聖人所以推功不處者，蓋不欲令物見其賢能也。○御疏：聖人知功成而處，天必損之，故雖道洽寰區，功濟天下，歸美名於群村，而不處其功勣爾。○河上公曰：功成事就，不處其位。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">其不欲見賢也。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：聖人所以推功不處者，蓋不欲令物見其賢能。○御疏：此結釋不恃不處之意也。其不欲見賢者，聖人雖盛德內充，嘉聲外隱，所以不恃為，不處功者，正欲隱德晦名，不欲令物見其賢能爾，此亦損有餘之意也。○河上公曰：不欲使人知已之賢，匿功不居。○榮曰：畏天損有餘也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size:
10.0pt;font-family:新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:10.0pt;
font-family:新細明體;color:maroon">道德真經玄德慕疏卷之十九竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
