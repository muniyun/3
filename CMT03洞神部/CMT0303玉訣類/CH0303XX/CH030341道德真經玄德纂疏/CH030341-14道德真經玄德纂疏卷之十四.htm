<html>

<head>
<meta http-equiv="Content-Type" content="text/html; charset=big5"> 
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 24.0pt; font-family: 新細明體; color: maroon">
		道德真經玄德纂疏</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：道德真經玄德慕疏。強思齊慕，二十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin: 0 0cm" align="center">
		<span style="font-size:18.0pt;
font-family:新細明體;color:maroon">道德真經玄德纂疏卷之十四</span></p>
		<p style="line-height: 150%; margin: 0 0cm" align="center">
		<span style="font-size:10.0pt;
font-family:新細明體;color:maroon">唐玄宗御注并疏　河上公嚴君平李榮注　西華法師成玄英疏　濛陽強思齊纂</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm"><b>
		<span style="font-family:新細明體;color:maroon">出生人死章第五十</span></b></p>
		<p style="line-height: 150%; margin: 0 0cm">
		<span style="font-size:10.0pt;font-family:新細明體;color:maroon">
		　　出生入死章，前章明凡淫耳目，望混其心，故次此章，即明皆有生死，凡溺生死，義味相接，</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		所以次之。就此一章，義開四別，第一正標凡聖，示妄執不同，第二假設問答，辨其所以，第三顯善攝生人，不為三毒所害，第四重設疑問，嘆美結成。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第一正標凡聖，示妄執不同。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　夫紫極無名之尊，玄德甚深之道，偃息上方之界，從容太極之&#23467;，高謝隨迎，迥超生滅。閬苑山上，嵯峨白玉之樓，函谷關前，夭關紫雲之端，哀哀凡鄙，出死入生，愛欲長昏，行運十三之事，迷情同執，將安一百之年。命過箭射於窮泉，魂魄流離於間獄，墳壑一閉，空聞松柏之風，形質一埋，詎鑒軒庭之月，大聖流淚，痛懷些一向。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">出生入死。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　御注：了悟則出生，迷執則入死，此標爾。○御疏：了悟生死，不厚其生，名為出生。迷執人我，動之於死，名為入死，此標章門也。○河上公曰：出生謂情欲出於五內，魂定魄靜，故出生。入死謂情欲入於胸臆，精神勞惑，故死。○榮曰：從幽至顯，名日出生，自有歸無，稱之入死。○成疏：出生者，超凌三界，出離死生。入死者，沈淪三塗，沒溺生死。若解生死義者，從無出有以釋生，自有還無以釋滅，為死也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">生之徒十有三，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：生之徒十有三，死之徒十有三泛論&#34886;生當生安生得生理，處死順死得死理，如此者，大凡十中有三人矣。○御疏：徒者，類也。此則泛論&#34886;生能安生理，不自矜貴，適來為時，一無封執，如此之者，大凡而論，十中有三人爾。此謂順理者少，而逆理者多也。○河上公曰：生之徒十有三，死之徒十有三，言生死之類，各有十三，謂九竅四關也。其生也，目不妄視，耳不妄聽，鼻不妄香臭口不妄言味，手不妄持，足不妄行精不妄施，其死也反是。○嚴曰：虛、無、清、&#20928;、微、寡、柔、弱、卑、損、時、和、嗇，此十三事，虛生充實，無生常存，清生聰達，靜則內明，微生彰顯，寡則生&#34886;，柔生剛健弱生堅強，卑生高大，損生盈滿，時則通達，和則得中，音則有餘用之治身，與天地長久，用之治國則國祚長延也。○榮曰：死之徒十有三，死之徒十有三。九竅四關，十三也。若能絕欲，則為生之類。必其放蕩，則為死之徒也。○成疏：生之徒十有三，死之徒十有三，徒，類也。十三謂四關九竅，言九竅四關凡聖俱有，聖人不執身為身，忘懷迷執，故能出三界。凡夫為執迷是非，心恒起滅，因斯迷倒，故入六道。入六道則死之類，出三界則生之徒也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">死之徒十有三</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御疏：此亦泛論安死之道，不拒變化，適去為順，一無驚怛，如此之者，亦十中有三人爾。○嚴曰：實、有、濁、擾、顯、&#34886;、堅、強、高、滿、過、泰、費，此十三事也。實生空虛，有生消亡，濁則聽塞，擾則失明，顯則生微，&#34886;則生寡，堅生柔，強生弱，高生卑賤，滿生損空，過生閉塞，泰生困窮，費生禍息，是不祥，死之徒矣。</span></p>
		<p style="line-height: 150%; margin: 0 0cm">
		<span lang="EN-US" style="font-size:
10.0pt;font-family:新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">人之生，動之死地十有三。<span lang="EN-US"><br>
		</span>　</span><span style="font-size:10.0pt;font-family:新細明體;color:maroon">御注：徇生太厚，以養傷生，既心矜此生，故動之死地，此則生理既失，死理亦虧，如此之輩，亦十中有三爾。○御疏：此釋迷執之人，養生失理之徒也。言人雖欲修生，不能悟了，動往喪生之地，安生之理既失，順死之道又乖，如此之輩，亦十中有三人爾。○河上公曰：人之欲求生，動作反之，十有三死地也。○榮曰：所以流至死地者，由十有三重造過。○成疏：凡人之生，動即適死地者，蓋為執此十有三徒，染滯前境故也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第二假設問答，辨其所以。<span lang="EN-US"><br>
		</span>夫何故？</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：夫何故，以其生生之厚，問所以動之死地，夫緣何故。但以其求生此生太厚之爾。○御疏：此設問&#34886;生動之死地之由。○河上公曰：問之何故，動之死地也。○榮曰：夫何故，以其生生之厚，何為得至於死地，言用之九竅，運之四關，多取有為之死業，愛養無常之生身，厚過其分，動之死地也。○成疏：假設疑問，以生後答。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">以其生生之厚。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御疏：此正答，言眾生動之死地者，以其耽滯有為，溺情縱欲，厚自奉養，以生其生，養之太厚，故動之死地爾。○河上公曰：所以動之死地者，以其求生活之事太厚，違道件天，妄行失紀也。○成疏：言不能體道忘生，而執生為有，多積財產，厚資此生，而營生過當，故動之死地，此一句答前問意也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第三顯善攝生人，不為三毒所害。<span lang="EN-US"><br>
		</span>蓋聞善攝生者，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：蓋聞善攝生者，陸行不遇兕虎，入軍不被甲兵，兕無所投其角，虎無所措其爪，兵無所容其刃。善攝衛生理之人，心照清&#20928;，無食取之意，則凡是外物不可加害，陸行不遇兕虎，入軍不被帶甲兵，此不求害物也，則物無害心，故無投角措爪容刃之所矣。○御疏：攝，衛也，謂善能以道衛生之人，妙觀生本，本來清&#20928;，於生忘生，不以情欲而滑其和，唯以沖虛而養其性，物莫能害，故稱善攝。○河上公曰：攝，養也。○榮曰：蓋聞善攝生．者，陸行不遇兕虎，入軍不被甲兵，不能養性，內為情欲之所傷，外為毒蟲之所害，善攝生者，不耽染，性不傷，無毒心，物無害也。○成疏：蓋不盡之辭，聞猶竊聞也。攝，衛也，亦養也。言善能攝衛養生之人，忘淡虛夷，不輕染境，攝衛之目，顯下文也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">陸行不遇兕虎，入軍不被甲兵。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御疏：不期而會日遇，按《山海經》兕出湘水南，蒼黑色。《爾雅》云，形如野牛，一角，重千斤。善攝生之人，不起心害物，所以陸行不求遇於兕虎，入軍不被帶於甲兵，故虎兕甲兵亦無傷害之意。○河上公曰：陸行不遇兕虎，自然遠避，害不干也。入軍不被甲兵，不好戰以殺人。○成疏：陸行不遇兕虎，陸，平地也。兕，毒獸，一角，形如牛，色青。言善攝生人，不為毒獸所觸。內解者，言平居安靜，不為煩惱所加。入軍不被甲兵，言攝生之人，縱入軍陣，亦不為干戈所害。內解者，言縱入塵境，亦不為色等所傷也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">兕無所投其角，虎無所措其爪，兵無所容其刃。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御疏：前明善攝生之人，內無害心，所以外不遇兕虎，此明設所逢遇此，無傷害之心，自然彼無容措之處，是知忘情於物者，則海上之鷗可馴而狎，陸行之獸可繫而游，&#20917;傷害乎，故無是也。○河上公曰：養生之人，虎兕無由傷，兵刃無從加也。○榮曰：言養生以道，積善以行，是前顯不與惡遇，今明雖遇無傷也。○成疏：駐，立也，措，安也。兕遇物即觸，喻癡也。虎性躁暴，喻嘖也。兵刃銳利，能傷於物，喻貪也。言善攝生者，妙體真空，故雖處世間，而不為三毒所害。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第四重設疑問，嘆美結成。<span lang="EN-US"><br>
		</span>夫何故？<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：夫何故，以其無死地，夫何故，兕虎甲兵無容措之所乎？以其順化無私，不以死為死，則物不得害其生，故云無死地。○御疏：此問虎兕兵刃是害人之物，今不投措其爪角，無容其兵刃者，其故何也？假問其故，以曉於人。○河上公曰：問虎兕兵甲何故不傷害。○榮曰：夫何故，以其無死地，夫生我者神，殺我者心，我殺由心，心為死地，若能灰心息慮，不構有為，無死地也。○成疏：假設疑問有何事，故得致如是。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">以其無死地。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御疏：此正答也，夫見有其身者累，生生之厚者死。今善攝之人，照法性空，悟身相假，故能於生忘生，不為厚養之過，無私順化，故無死地可處爾。既心無死地，夫何虎兕兵刃能害其生乎？○河上公曰：以其不犯上十三之死地，言神營護之，此物不敢害之。○成疏：夫見有身者，故以身為死地。今善攝生人，忘於身相，即身無身，故無地之可死也。既無死地，三毒何所加乎。此答前問意也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm"><b>
		<span style="font-family:新細明體;color:maroon">道生之章第五十一</span></b></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">　　所以次前者，前章正標善攝生人能設虛假，就此一章，義開四別，第一明道德應化，生育黎</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">　　　元，第二明勸示眾生，尊道貴德，第三廣顯虛通，慈悲生化，第四結成玄德，利物忘功。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第一明道德應化，生育黎元。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　夫蠢物之形，有生之類，資氤氳以生育；假要妙以播靈，愚智之品不同，貴賤之形各異，鵬鷃之不知遠近，蟪蛄之莫辨春秋，梅柳以上月芬敷，花蝶以中園明媚，匪爵之功何測，自然之道為常。譬之大海，無所不容，比之於天，無所不覆，一花一葉，道在其中。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">道生之，德畜之。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　御疏：道生之者，言道降沖和之氣，陶冶萬物一物得以生，故云道生之。注云妙本動用降和氣者，妙本，道也，至道降氣，為物根本，故稱妙本。德畜之者，德，得也，畜，養也。謂萬物得道用，而能畜養，斯則約道畜養之處而受德名，故云德畜之。<span lang="EN-US"><br>
		</span>　○河上公曰：道生萬物。○成疏：至道虛玄，通生萬物，上德慈救，畜養群品，故云道生之德畜之也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">物形之，勢成之。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：道生德畜，品物流形，故云物形之。乾知坤作兆形位者，《易<b><span lang="EN-US">·</span></b>繫辭》云：乾知太始，坤作成物。天地為形，上下為位，斯皆道功，寄乾坤以為用也。勢成之者，言為萬物化天時地利陰陽之勢，而物資之以成，故云勢成之。○御疏：同物形之，乾知坤作兆形位矣。勢成之者，道生德畜，品物流形，乾知坤作兆形位者，乾知太始，坤作成物。天地為形，上下為位，陰陽之勢，而物資之，故云勢成之。寒暑之勢各成遂爾。○河上公曰：物形之，一為萬物設形像也。勢成之，一為萬物作寒暑之勢以成之也。○嚴曰：物形之，乾知坤作兆形位，勢成之，寒暑相成，各得成遂也。○榮曰：至道運而無壅，何適而不能。玄德動而不滯，何事而不可。今約事分用，道生則理歸於道，德畜則義在於德，生畜於物，物各有形，既秀而實日熟，生畜俱全日成也。○成疏：物形之，勢成之，物形言察道而有形質，此釋道生之也。勢成言以德化導，陶營心靈，令行業淳熟而成就也，此釋德畜之也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第二明勸示&#34886;生，尊道貴德。<span lang="EN-US"><br>
		</span>是以萬物莫不尊道而貴德。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：萬物由道德以生畜，故尊貴之也。以道有生畜之功，故凡厥懷生，莫不尊尚於道，敬重於德，此勸示&#34886;生，令敦本而崇道也。夫世之尊榮，必由人君爵命然後為尊，今道之所以尊，德之所以貴，蓋以生成備物耳。○御疏：以道德有生畜之功，故凡厥懷生，莫不尊尚於道，敬重於德，此勸示&#34886;生，合教本而崇道也。○河上公曰：道德所為，無不盡敬，動而尊敬之也。○嚴曰：萬物由道德以生畜，故尊責也。○榮曰：父母所生，天地覆載，誠可尊也。今道德恩隆於父母，功蓋於天地，理當尊貴。○成疏：道德育覆，具如前旨，蒼生荷賴，日用不知，是以勸示令其崇尚。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">道之尊，德之貴，夫莫之爵而常自然。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：言道德之尊貴，非假爵命，但生成之功被物，而常自然貴爾。○御疏：夫代之尊榮者，必由人君爵命然後為尊，今道之所以尊，德之所以貴，蓋以生成之功被物，故物尊貴之，非假爵命而常自然責爾。○河上公曰：道一不命召萬物而常自然，應之如影響也。○嚴曰：言道德之尊貴，非假爵命，但生成被物，自然尊貴。○榮曰：道德虛忘，自然尊貴，非由爵命，方見敬重也。○成疏：世上尊榮，必須品秩，所以非久。而道德尊貴，無關爵命，故常自然。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第三廣顯虛通，慈悲生化。</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">故道生之，畜之，</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：增進日長也。○御疏：此覆結初章道生之義也。始之為生，養之為畜。○河上公曰：道之於萬物，非但生之而已，乃復長養成熟覆育，全其性命。人君治國治身，亦當如之也。○嚴曰：生畜則覆結首兩句，增進日長，字撫日育，輔相日成，遂終日熟，資給日養，廢庇曰覆，此八者皆道德之功用也，故尊貴之。○榮曰：此廣明道德生畜之義也。進益日長，撫恤日育，構立日成，圓足日熟，資給日養，衣被日覆也。○成疏：重疊前文，以生後句。而直舉道不言德者，明德不異道，而文略也。故《西升經》云：道德混沌，玄妙同也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">長之，育之。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御注：安撫為育也。○御疏：增進日長，安撫曰育。○成疏：長之謂增其善芽。育之謂進其功行也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">成之，熟之。</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：成之熟之，養之覆之，是以人莫不尊道貴德。○御疏：輔相日成，遂終日熟。○成疏：以無上妙法，瑩飾物心，令其道果成就，德業淳熟，此猶是疊前語，以生後文也。</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">養之，覆之。</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御疏：資給日養，蔭庇日覆。八者皆道德功用之謂，所以萬物尊而貴之。○成疏：養之謂酬其果報，覆之謂廕以大慈也。以上四雙，明利物之德，以下三句，明能遣其功也。</span></p>
		<p style="text-indent: -10.0pt; line-height: 150%; margin-left: 10.0pt; margin-right: 0cm; margin-top: 0; margin-bottom: 0">
		<span lang="EN-US" style="font-size:10.0pt;font-family:新細明體;color:maroon">
		&nbsp;</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">第四結成玄德，利物忘功。</span></p>
		<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">生而不有，</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：生而不有，為而不恃，長而不宰，是謂玄德，具如載營魄章所釋，彼章言人修如道，此章明道用同人。<span lang="EN-US">○</span>御疏：道生萬物，不見有生之可生，忘生之功，結上道生之義也。○河上公曰：道生萬物，不有所取，以為利也。○榮曰：生而不有，為而不恃，長而不宰，是謂玄德，夫伐其功者，非至功也。恃其德者，非大德也。今既生長不恃不宰，深妙之德也。○成疏：雖復能生萬物，實無物之可生，芻狗群情，故即生而不有，有既有而不有，生亦不生而生，此遣道生之也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;color:maroon">為而不恃，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御疏：德之為養，不見有物之可為，不恃其功，結上德畜之之義。○河上公曰：道可施為，不恃望其報也。○成疏：既生成萬物，不有其生，施為法教，於何可恃，此遣德畜之也。</span><span lang="EN-US" style="font-family:新細明體;color:maroon"><br>
		<br>
　</span></p>
		<p style="line-height: 150%; margin: 0 0cm">
		<span style="font-family:新細明體;color:maroon">長而不宰，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御疏：以道德忘生畜之功，故雖居萬物之長，長育成熟，而不為主宰，責望於物，言此者欲令人君法道生育，而忘其功爾。○河上公曰：道長養萬物，不宰割以為器用也。○成疏：長養蒼生，功侔造化，而能所俱幻，誰其宰乎，此遣長之等四雙也。</span><span lang="EN-US" style="font-family:新細明體;color:maroon"><br>
		<br>
　</span></p>
		<p style="line-height: 150%; margin: 0 0cm">
		<span style="font-family:新細明體;color:maroon">是謂玄德。<span lang="EN-US"><br>
		</span></span>
		<span style="font-size:10.0pt;font-family:新細明體;color:maroon">
		　　御疏：此嘆忘之也。玄者深遠不測之名也，大道雖能生能畜，而終不恃不宰，德施周普而名&#36857;不彰，豈非深遠不測之德乎。○河上公曰：道之所行，恩德玄闇，不可得見。○成疏：是則指於上句，謂則言及下文。玄者深遠之名，德以證護為義，指前體道之士，利物忘功，以法聖人，可謂玄德。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm"><b>
		<span style="font-family:新細明體;color:maroon">天下有始章第五十二</span></b></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　天下章所以次前者，前章正明能生化，利物忘功，故次此章，即顯道為始母，勸令修習，今就此章，義分四別，第一明道為始母，勸物起修，第二顯修習之方，閉塞之妙，第三泛舉空有定慧解行法門，第四明晦&#36857;韜光，能繼常道。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第一明道為始母，勸物起修。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　夫真理以圓冷得名，妙本以虛通受稱，故能子育萬物，母生&#34886;形，應世界以大權，納虛無於指掌，寂然不動，乃能游於物初，靜默恬忘，復刳心於道本。孔丘著論，遂驚嘆猶龍，莊子成言，乃沉形而在蟻。常塞其兌，弗開其門，終身無勤，濟生全矣。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">天下有始，以為天下母。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：始者沖氣也，言此妙氣生成</span><span style="font-family:新細明體;color:maroon">萬物，有茂養之德，故可以為天下</span><span style="font-size:10.0pt;font-family:新細明體;color:maroon">母。御疏：資氣日始，資生日母，言道能以沖妙氣生成萬物，物得以生，如母之生子，故云以為天下母。始母雖殊於道氣，布化常一，故上經云無名天地始，有名萬物母。言此者，欲令知源識本，守母而存子也。○河上公曰：天下有始，始有道也。以為天下母，道為天下萬物母也。○榮曰：道為物本，故云始。德能畜養，故云母也。○成疏：始，道本也，母，道&#36857;也，夫玄道妙本，大智慧源，超絕名言，離諸色象，天下萬物，皆從此生。今泛言天下者，欲令行人識根知本，故上經云：無名天地始也。以為母者，言從本降逃，導引蒼生，長之育之，如母愛子，故上經云：有名萬物之母。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">既得其母，以知其子。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：萬物既得沖氣茂養，以知其身，即是沖氣之子。○御疏：言人既得沖和之氣，茂養為母，當知其身是沖氣之子。○河上公曰：子，一也。既知得道，已當復知一也。○榮曰：道德生畜，母之義也。物從道生，子可知也。○成疏：夫本能生&#36857;，&#36857;能生物也，既得知道大慈，能引接凡庶者，即是我母，方知我身<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">即是道子，從道而生故也。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">　　經云：虛無自然，是真父母也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">既知其子，復守其母，發身不殆。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：既知身是沖氣之子，當守此沖和妙氣，不令離散，則終段其身，身長無危殆也。○御疏：言人既知身是道氣之子，從道氣而生，當守道清&#20928;，不染妄塵，愛氣養神，使不離散。人從道生，望道為來，今卻歸道守母，故云復守爾。段身不殆者，言人能常無欲以歸道用，可以終竟天年而無危殆也。○河上公曰：已知一，當復守道，反無為也，不危殆也。○榮曰：子從親生，必須孝於親，物從道生，必須守於道，子孝於母，母慈於子，通天地，感神明，物無傷也。人守於道，道愛於人，積功行，著幽顯，物無害者，故言不殆也。此明母子相守，本末相收，能行者家國安也。○成疏：既知我是道子，應須復歸守其母也。但能歸根守母，體道會真，&#36857;雖有沒有存，而本無危無殆。何者，夫道能生物，道即是本。物從道生，物即是末。而本能攝末，所以須歸。母能生子，所以須守。守母則久視長存，歸本則投身不貽，故勸之也。《西升經》云：常能養母，身乃長久。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第二顯修習之方，閉塞之妙。<span lang="EN-US"><br>
		</span>塞其兌，閉其門，終身不勤。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：兌，愛悅也。目悅色，耳悅聲，六根各有所悅，縱則生患，是故塞之。不縱六根愛悅，則禍息之門閉矣，故終身不動勞。○御疏：此明絕欲守母之行也，兌，悅也，謂耳目愛悅聲色，鼻口愛悅香味，六根各有所悅。門以出入為義，言諸根色塵之所由也。塞其愛悅之視聽，則禍患之門閉矣。禍息門閉，則終身無動勞也。故云終身不勤。○河上公曰：塞其兌，兌，目也，目不妄視也。閉其門，門，口也，使不妄言說非也。終身不勤，人當塞目不妄視，閉口不妄言，則終身不勤苦。○榮曰：掩目閉口，外患不生，既無疲勞，人絕勤苦，會無名之始，歸有名之母，修身之道也。○成疏：塞其兌，閉其門，上雖勸其母，猶未示修守之方，故此下文具顯守復方術，即閉塞等是也。兌，口也。而六根之中，偏舉兌者，明口既是三業，又霑六根，為罪多也。門，五門也。閉五門，不著色聲香味觸諸塵境也。前舉兌是根之別，此言門是根之總也。但閉塞之義有兩，一者斷情忍色，柄托山林，或即塞閉其門，不見可欲。二者體知六塵虛幻，根亦不真，內無嗜欲之心，外無可染之境，既而恣目之所見，極耳之所聞，而恒處道場，不乖真境，豈曰杜耳掩目而稱閉塞哉，蓋不然乎。見無可見之相，聽無定實之聲，視聽本不馳心，斯乃閉塞之妙也。終身不勤，勤，勞苦也。夫學道多端，行門匪一，或靜心而避塵境，或即境而體真源，深淺&#31994;紛，寔唯多種。故《西升經》云：動則有載劫，自唯甚若勤也。但能依前閉塞，即境而真，心性寬閑而無勞倦，可以盡年終命而不勞勤苦者也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">開其兌，濟其事，終身不救。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：開張六根，縱其視聽，以成濟其愛悅之事，則常有禍息，故終身不救。○御疏：此明失道之行也。開其視聽之門，濟其愛悅之事，則禍患日增，故終身不能救理也。○河上公曰：開其兌，開目視情欲也。濟其事，濟，益也，益情欲之事也。終身不救，禍亂成也。○嚴曰：若夫塞其聰明，閉其天門，關之以舌，鍵之以心，夫不聽之聽，與天同聽，不視之視，與天同明。不言之化，與天同德。豈俟於開濟之乎。○榮曰：失道滯俗，去本求末，通六情之兌，開五欲之門，雖成有累之事，終失無為之道，亡沒此身，難可救拔。○成疏：及愚者為之，即開其眼耳等根，濟於色聲等事，終身耽染，沒命貪淫，縱使大聖大慈，良亦目擊不能救度之也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第三泛舉，空有定慧，解行法門。</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">見小曰明，</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：人能於事微小，則見而改行，可謂明矣。○御疏：此示防患之源也。惡兆將興，細微必察，故憂悔吝之時，則存乎纖介，守母之人，防萌杜漸，理之於未亂，能如此者，可謂之明。○河上公曰：萌芽未動，禍亂未見，為小。昭然獨見為明。○嚴曰：昭然獨見無形之變，毫毛之害，不生禍患，則不得及於身矣。○榮曰：見小日明，用柔曰強，禍亂初起為小，預能防患日明，順道無違曰柔，始終不損日強。○成疏：見，觀照也，小，微細之名也，即至妙之理也。言行人但能照於妙境，智慧則日日增明，故上巷云：觀其妙也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">守柔曰強。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：守柔弱，則人不能加，可謂強爾。<span lang="EN-US">○</span>御疏：守柔弱之行者，處不競之地，人不能加，同道之用，能如此者，可謂之強。○河上公曰：守柔弱，日已強大也。○成疏：既能見小，即智慧增明，復能用道，謙和柔弱，故其德業日日強盛也。夫學道之初，有定有慧，有行有解，見小即是慧解之門，用柔即是定行之衍。故六度之中，即有定行慧解，前五是行，後一是解，解則是慧，其行則兼定兼有，而以空導有，以有資空，欲明資導之能，故言用柔見小也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第四明晦&#36857;韜光，能繼常道。<span lang="EN-US"><br>
		</span>用其光，復歸其明。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：見小則明，守柔則強，若矜明用強，將失守柔見小之義，故當用光外照，復歸守內明，則長無患累矣。○御疏：光者外照而常動，明者內融而常靜，由見小守柔則為強，不矜明而用強，故雖用光外照，還歸內明，此轉釋見小守柔之義，使息外歸內，
		故曰復歸其明。○河上公曰：用其光，用其目光於外，視時世之利害也。復歸其明，復當反其光明於內，無使精神泄也。○嚴曰：神外動也，用其光以外照，不違衣食，不求過分，當賤不望貴，貧不望富，若如此則反歸其明，故神明不耗。我能入道，道亦入我，我道相入，渾而為一，守靜致虛，我為道宗，自然之應。○榮曰：用其光，復歸其明，無遺身殃，智能照機，以之防禍，用其光也。睹見未萌，皎然無失，內視反照，復歸其明也。己不罹患，無與身殃也。○成疏：光，智照也。既空有行圓，故能慧照於物也。雖復用光照物，即照而忘，韜光晦&#36857;，歸明於昧，故云復其明也。下文云光而不耀，《莊子》滑疑之曜，聖人之所圖也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">無遺身殃，是謂襲常。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：遺，與也。言還守內明，則無與身為殃咎者，如此是謂密用真常之道也。○御疏：遺，與也。殃，咎也。言用光照物，於物無著，還守內明，不自矜耀，守母存子，返照本源，自無殃咎也。是謂襲常者，密用曰襲，人能察微遠害，守柔含明，如是等行者，是謂知子守母，密用真常之道也。○河上公曰：無遺身殃，內視存神，不為漏失也。是謂襲常，人能行此，是謂修常道。○榮曰：是以襲常，放情極欲，違本徇末，患難斯至，歸無常也。○成疏：既知照而忘，行圓德備，諸累已盡，無復遺餘之殃咎也。亦云：遺，與也，無復與身之殃釁也。行業圓備，諸累復盡，傳燈至教，允屬其人，故指此人可謂承襲常道，紹隆真教也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm"><b>
		<span style="font-family:新細明體;color:maroon">使我介然章第五十三</span></b></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">　　使我章所以次前者，前章正明忘照之人，能繼真常之道，故次此章，嘆真常之道甚自平夷，</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		介然起知，即乖於至理。就此章內，義分有三別。第一明道體希夷，妙絕分別，第二明不懷道者，饕餮多貪，第三指此貪竊之人，乖於至理。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第一明道體希夷，妙絕分別。</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">
		　　夫至聖介然大悟於道，混如&#40388;子，天地不產其形，浩若鱉山，波濤不測其量，豈方儒墨，識謬淺深，&#21525;虔歸其佩刀，王祥知其位重，郭璞誓以淮水，將表王導門高，并沉傾溺之津，不造希夷之境，致俗流而弗悟，為臭腐而稱奇，淪於欲海之中，壓在邪山之下，不知正理，失在於斯耶。</span></p>
		<p style="line-height: 150%; margin: 0 0cm">
		<span lang="EN-US" style="font-size:
10.0pt;font-family:新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">使我介然有知，行於大道，唯施是畏。</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：老君言：若使我耿介然矜其有知，欲行大道，既與道不合，故唯所施為，是皆可畏也。○御疏：使我者，老君假設之辭也。介然謂耿介然，有知之貌。夫道非知法而人欲以有知行道，故老君患其蔽蒙，故言之曰：使我耿介然矜其有知，欲行無為大道於天下者，有知則與道相乖，而失無為清&#20928;之化，故唯所施為，將害於物，甚可畏懼也。○河上公日：使我介然有知，行於大道，介，大也。老子疾時王不行大道，故設言使我介然有知於政事，我則行於大道無為之化，絕威嚴之政。唯施是畏，唯，獨也。獨畏有所施為，失道意，欲賞善，恐偽善生，欲信忠，恐詐忠起。○榮曰：老君傷時王不從夷路，唯履瞼途，服文綵而帶利劍，厭飲食而積貨財，農田荒穢，倉凜空虛，此乃誇道之人，豈知純粹之行。若使我微知政事，必行無為之大道，不涉有為之小徑，有所施為之事，尤畏不行也。○成疏：使我者，假設之辭也。知，分別也。介然，微小也。言正真之道，甚自平夷，假使我微介起心，以知行道者，此即妄起攀綠，乃為流動，深不可也。何者，夫至道虛通，妙絕分別，在假不假，居真不真，真假性齊，死生一貫，入九幽而不昧，出三界而不明，履危險而常安，臨大難而無懼，故無畏也。今乃起心分別，乖於本心，諸所施為，動之死地，故可畏也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">大道甚夷，民甚好徑。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：大道平易，是畏有知，人而多故，欲心求捷，如彼行人好從邪徑。邪徑之弊，具如下文。○御疏：夷，平也。徑，邪捷之道也，言大道坦然平易，而人好從邪徑，但大道之化，貴夫無為無為則平易，而代之從事，不能息智於無欲，將役心以應務，始雖好徑而求捷，終則失道而焚和，故云人甚好徑。○河上公曰：大道甚夷，夷，平也，大，易也。而民好徑，徑邪不平正也。大道甚平易，而民好從徑邪不平正。○榮曰：正道平而易，邪徑險而難，理國者多履其難，修身者少從其易，斥無道。○成疏：夷，平正也。徑，邪道也。言至理平等，甚無分別，顛倒之類，背正好邪，遂使大道陵遲，小成孔熾也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第二明不懷道者，饕餮多貪。<span lang="EN-US"><br>
		</span>朝甚除，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：尚賢矜智生巧偽。除，理也。○御疏：除，理也。言好徑之君不尚無為之化，但以有為為理，雖云甚除，有為則傷巧詐，故注云尚賢矜智生巧偽。又解云：朝廷修理，峻宇雕牆，故云甚除。○河上公曰：高臺榭，修&#23467;室。○榮曰：朝甚除，田甚蕪，彫牆峻宇，除故造新，下人妨農，良田蕪穢，徇名好利，棄少求多，道業不修，丹田荒廢。○成疏：失道之君，好行邪徑，不崇樸素，唯尚華侈，既而除去故宇，更造新&#23467;，彫楹刻楠，窮乎綺麗。</span></p>
		<p class="MsoNormal" style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">田甚蕪，</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：浮食惰業廢農事也。○御疏：草長日蕪，淫巧浮食，則農事荒蕪，既闕嘉生之熟，何望如抵之積。○河上公曰：農事廢業，耕治失時。○成疏：&#25671;役既繁，農夫喪業，遂使東皋不作，南畝荒蕪也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">倉甚虛。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：南畝不收無儲積。○御疏：年登則廩實，農廢則倉虛，自然之理也。○河上公曰：五穀傷害，國無儲也。<span lang="EN-US">○</span>榮曰：年登則廩實，農廢則倉虛，行薄而業虛，德充則道實也。○成疏：稼穡有限，而國費無贊，杼軸其空，倉廩斯罄。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">服文綵，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：刻彫綺&#32137;害工利。○御疏：青赤為文，色絲為綵也，言賤質而貴文。○河上公曰：好飾偽，貴外華。○榮曰：服文綵，帶利劍，捐素以事華，賤文而貴武，修真者內不存於道德，外唯飾以威儀，毒意未祛，帶利劍也。○成疏：服文綵，帶利劍，厭飲食，黼散文繡，以麗其身，干將鏌&#37761;，以衛其命，醪醴膻腥，以爽其口，不崇上德，不恤下人，嗟乎饕餮，一至於此。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">帶利劍，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：文德不修尚武備。<span lang="EN-US">○</span>御疏：利劍者，武備也。夫文德者，理國之器用，武功者，文德之輔助，而文為本，武為沫，今若專事武功，是棄本而崇末也。○河上公曰：尚強武且奢。</span><span lang="EN-US" style="font-family:新細明體;color:maroon"><br>
		<br>
　</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">厭飲食，<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：烹肥擊鮮重滋味。厭，飫足爾。○御疏：厭，飫足也。庖廚濃厚，厭飫芳鮮，上多玉食之資，則下有凍餒之患矣。○河上公曰：厭飲食，財貨有餘，多嗜欲，無足時。○榮日：厭飲食，資貨有餘，夫味無味者飲和浴德，為無為者禮士愛賢，鄙芻豢以草食為樂，散貨財以不貪為寶，此則內外無不可也。而厭之以芳鮮，積之以珠玉，是盜誇之行，非家國之基也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">財貨有餘。</span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">　　</span><span style="font-size:10.0pt;font-family:新細明體;
color:maroon">御注：聚斂積實饒珍異。○御疏：財貨謂錢帛珠玉之流也。多藏厚斂，有餘也。末學不貪為寶，但欲多財累愚爾。○成疏：輕躁荒淫，於</span><span style="font-family:新細明體;color:maroon">政不足，重賦百姓，積斂有餘。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm">
		<span style="font-family:新細明體;
color:maroon">第三指此貪竊之人，乖於至理。<span lang="EN-US"><br>
		</span>是謂盜夸，非道也哉。<span lang="EN-US"><br>
		</span>　　</span><span style="font-size:10.0pt;font-family:新細明體;color:maroon">御注：矜其有知，動以成弊，行同盜竊，仍自矜誇，誇盜非道，適令興嘆。也哉者，嘆辭爾。○御疏：非理而取為盜，矜其所有為誇，且頭會而斂，取於不足，縱欲而費，奉其有餘，傲然自得，以為誇尚，謂之為盜，不亦宜乎。所為如此，則非吾欲行之道矣。也哉者，傷嘆之辭。○河上公曰：是謂盜誇，百姓不足，而君有餘者，是由致劫盜以為服飾，持行誇人，不知身死家破，親戚并隨之也。非道也哉，人君所行如是，此非道也。復言也哉者，痛傷之辭。○嚴曰：道德不為智巧，故能陶冶天下，造化陰陽，天地不為智巧，故能含吐變化，萬物不能逃，平易而無穢，要約而易行，無為而巧成，無事而福生，悲夫反道而為智巧，動暴於外，而與天戾，既非大道，可為痛哉。○榮曰：取不足，積有餘，盜之謂也。愛文綵，事奢侈，誇之義也。唯盜與誇，俱非道行。○成疏：多賦多斂，如盜如賊，既蓄既積，且矜且誇，乖理悖德，謂之非道。若作行道人心解者，朝甚除，無善功也。田甚蕪，心荒廢也。倉甚虛，無道德也。服文綵，好飾詞也。帶利劍，貪心銳也。厭飲食，耽滋味也。資貨有餘，積不散也。</span></p>
		<p style="line-height: 150%; margin: 0 0cm">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm">
		<span style="font-size:10.0pt;
font-family:新細明體;color:maroon">道德真經玄德慕疏卷之十四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
