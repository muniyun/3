<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
		<font color="#800000"><b>
		<span style="font-size: 18.0pt; font-family: 新細明體">道德真經疏義</span><span lang="EN-US" style="font-size: 18.0pt; font-family: New MingLiu">(</span><span style="font-size: 18.0pt; font-family: 新細明體">二</span><span lang="EN-US" style="font-size: 18.0pt; font-family: New MingLiu">)</span></b></font></p>
		<p align="left" style="line-height: 150%; margin-top: 0; margin-bottom: 0">
		<font color="#800000">
		<span style="font-size: 12.0pt; font-family: 新細明體">
		經名：道德真經疏義。唐趙志堅註。六卷（原缺卷一至三）。底本出處：《正統道藏》洞神部玉訣類。</span></font></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經疏義卷之五</span></b></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size:14.0pt;
font-family:新細明體;color:maroon">德經</span></b></p>
		<p style="line-height: 150%; margin-top: 0; margin-bottom: 0" align="center">　</p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">使我章第十六</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明開兌有為，危亡難救，此明用知行道，畏懼誠深，殷勤戒&#26370;，所以為次有三別，初明假設法言令物依信，次明人好邪道財德兩傷，後明盜以誇人足驗非道。三句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">使我介然有知，行於大道，唯施甚畏。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		使我者假設之辭。介，大也。臧劉並以為小。今依二德，有知者有圖之，智小有智，心行大道，施為教方，以勞己十。殺一人父兄猶戒，況有知施教者。上悖日月之明，下爍山川之精，中墮四時之施，</span><span style="font-size: 12.0pt; font-family: 新細明體; color: maroon; background: lime"></span><span style="font-family:新細明體;color:maroon">蠕之蟲，坐而受害，淳常之俗，因以澆漓，三才不和，五行失據，天下可畏，孰有比此所損若是，故不敢以纖芥之心有知行化。下九句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大道甚夷，民甚好徑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		徑，邪道也。仁義小行，有為薄福，俱非正道，並以為邪，繁徒逐之，唯</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		恐不及，心迷遠大，豈知非正哉。大道平夷，無欲無事，內不勞心慮，外不費資財，安坐無為，天下從化，此謂大道之行也。人莫能知之。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">朝甚除，田甚蕪，倉甚虛。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		朝者，弘道之庭也。五等同會，四夷共歸，應表之以謙柔，旌之以儉素。除，殿階也。亦謂除故飾新也。毀茅茨土階之質，飾飛軒文陛之華，極雕峻以誇人，肆崇侈而自貴，此言朝甚除也。奪農功，役丁壯，東&#33263;不作，南畝荒&#20937;，田甚蕪也。嘉穀不登，垣頹室露，百姓不足，家國無儲，倉甚虛也。理身者朝謂心也，心為五神百靈之所會，名利得失之所交，是非思慮都集於心，故以為朝也。自可損之又損，以至無為，而乃輕質素，鄙淳樸，言無信實，詞尚浮華，朝甚除也。嗜欲盈懷，是非積慮，靈府昏穢，智識不生，心田蕪也。道業不修，功行虧闕，&#31466;頸陳允，倉甚虛也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">服文綵，帶利劍，厭飲食，資貨有餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		身尚華飾，衣必輕綺，服文綵也。心好貪殘，益己損物，帶利劍也。百味盈前，無堪舉著，厭飲食也。海內珍奇，積充府庫，資貨有餘也。下兩句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂盜誇。盜誇非道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		此前所有之貨，本非己有，割剝百姓，如行盜矜己所有，謂之誇。禍咎誠深，何得是道，上來所斥，俱為不行大道。行仁義者已云廢道，況仁義之外別遊邪徑哉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">善建章第十七</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明好徑無厭，損人益己，此明貴真守分，修身利物。前病後藥，所以次之。有三別，初明善人建志守道不移，次明修身及家為利漸廣，三明以此觀彼知為至親。三句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">善建不拔，善抱不脫。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		建者，立事之初。拔者，傾敗之後。立志為道，正其始固其基，不為時事傾拔者，可謂善其始也。抱，守持也。脫，失離也。守道堅固，終無脫失者，善抱也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">子孫祭祀不輟。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		輟，止也。子孫祭祀，夫有宗廟者，子孫興，則祭祀續。子孫衰，則祭祀絕。若建立雅志，守道無虧，積善之家，餘慶弘遠，上延祖彌，下及子孫，代有賢明，相繼不絕，或有以子孫為淺俗者，然此《經》所說不以道俗為限，有子孫者豈不得懷道邪。下文則云修身，修家，廣及天下，故知《經》意普被，道俗咸資，不可以黃服先生，頓隔白衣道士。下五句。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">修之身，其德能真。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">用道修身者，去嗜欲，除邪偽，精專守一，其德真矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">修之家，其德能有餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		翼成後飛，德備能化，修身事畢，以此理家，兼使妻子還淳，安貧樂道，俗態時盡，德行日新，道業滋長，故是有餘。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">修之鄉，其德能長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		有道居鄉，鄰里景慕，尊卑識序，貪競知廉，其德增優，故曰長也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">修之國，其德能豐。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">用道理國，人咸受潤，風移俗易，人淳物盈，故云豐也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">修之天下，其德能普。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		道之所在，類彼傳燈，人無獨親，我有重積，化被遐邇，恩及幽明，蓬艾咸安，蠢動得性，無所不利，故謂之普也。下七句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故以身觀身，以家觀家，以鄉觀鄉，以國觀國，以天下觀天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		夫欲觀人，先自觀身，然觀有多法，今略言三，一者有觀，二者空觀，三者真觀。一有觀者，河上公云：以修道身觀不修道身，孰存孰亡，鄉國天下例然，但以存亡有&#36857;觀邊，以知修與不修，故云有觀。二空觀者，觀身虛幻無真有處定志。《經》云：要訣當知三界之中，三代皆空，雖有我身，皆應歸空，故云空觀。三真觀者，則依此《經》為觀，當觀此身因何而有，從何而來，是誰之子，四肢百體，以何為質，氣命精神，以誰為主，尋經觀理，從道流來，初經一氣，次涉陰陽，道布為精神，元和為氣命，陰陽為質緒，大道為都匠，總此數物，陶治成身，心是陰陽之精，而為嗜欲之主，神是至道之精，而為氣命之主，一身之用，無不周矣。諸緣共聚，各有精麤，精者為賢聖，麤者為庸愚，及諸鳥獸，皆遇然耳。此謂初身。從此已後，則以形相生，有識無情，各自為種，蓬惡漸起，讀以成業，草木無情，種性不易，人獸有識，隨業流轉，以此文理，次第審觀，歷歷分明。知道為母，道既是母，己即道子，識母知子，應早歸母，故文云：天下有始，以為天下母。既得其母，以知其子。既知其子，復守其母。此誠真理，非明慧不知，故云真觀。以是當須自愛自惜，不墜道風，專心事母，竭誠孝養，不可縱情貪染，輕入死地，將道種性淪沒三塗，既知有母，不可安然有意尋求，先須知母所在，作何相貌。今且當觀母之為物，既不是有，又不是無，來無所從，去無所適，離諸色象，不可相貌，求出彼空有，不可以方所定。迎不見首，隨不見後，恍惚如失，不知所之。觀母既知神妙莫測，實可尊貴深憶深思，勤行法則。法則之要事須異俗，不得住有，不得住無，空無所據、孤然不動，久而又久，不覺怡然，如有所得，向心比母，安措之法，虛靜相類，心既類母，與一和同，道至神怡，故如有得。心冥此地，則是弱喪至家，玄珠已得，萬事畢矣，餘何所求。身既如是，次觀家國，乃至天下，上從真聖，下及虻蟲，同母共氣，一法性耳。孔懷兄弟未獨為親，故《西昇經》云：道非獨在我，萬物皆有之。萬物不自知，道自居之，以身觀身，要在於此。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吾何以知天下之然？以此。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		老君假稱吾以起問，示人得知之所由之，然猶如是也。以此，則此《經》也。此《經》為識母之良規，告悟真之要術，總萬類而歸一，混天地而大同者，唯此《經》獨得之矣。《經》理雖明，得之者終須行，合絕思慮杜事萌無為，坐忘自驗，非謬若勤，如披誦則語熟心迷，亦猶擊潭求影，徒施鑒力。其空觀者見空則諸有不染。真觀者識真則偽妄自息。然則見空之心，猶對於有悟真之慧。空有俱真空，唯捨有真出空有也。文由理著，理為情通，了則無言，希同得意。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">含德第十八</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">前明用道修身鄉國同化，此明含德養物毒害無加。自人及物，所以為次有兩別，前明淳和內充外物無害，後明知和有益不知致損。十句前。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">含德之厚，比於赤子。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		含懷道德深厚者，和氣內充，物邪無害，其德深遠，人莫能知，赤子共見，故借為喻。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">毒蟲不螫，猛獸不據，攫鳥不搏。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		毒蟲蛇蜴類，蛇以口齧，蜴以尾刺。螫，行毒也。攫，搏也。又云爪持物也。此鳥能以爪搏持人將遠食之。猛獸，虎狼之屬。含德赤子並為淳和內充，故得毒蟲猛獸不加搏捉，善氣感物，乃至於此。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">骨弱筋柔而握固。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		赤子初生，未有毛髮，肉赤蠢蠢，故云赤子。此時筋骨虛弱。以四指握拇指謂之握固。握者閉固和氣也。淳凝未散，握不勞疲，自然如此，非為有心故然。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">未和牝牡之合而腹作，精之至。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		朘，赤子陰作動也。牝牡，牝雌，牡雄。未知陰陽交合之事，而陰動作者，良為和氣充盈，非關情欲使然也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">終日號而不嘎，和之至。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		嘎，聲嘶咽也。終日號啼，聲而不嘶咽者，和氣內全之驗也。下七句後。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">知和曰常，知常曰明。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		夫和之在身，聲啼而不嘶，物毒而無害，人知有此益者，故日日勤行，守和之事以為常業，此是修行不斷之常。下常是延生不變之常，身既得常，生知益明，故云曰明。上知但知和可行，此知心猶闇，下知為守和得益，則身常心明，前因後果，理自明矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">益生曰祥，心使氣曰強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		祥者，吉凶之徵侯。行益則吉候，行惡是凶候。益生者多貪厚養，日加祆怪，不祥之候也。氣，和氣也。心虛靜則和氣歸，奔躁則和氣散，變柔為剛，日益強猛。剛強者死之徒，與死同類，故是不祥。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">物壯則老，謂之非道，非道早已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		物壯則老者，法喻雙舉內，言一身取諸物，先壯後老，天道之常，何乃非道。今言貪欲盛謂之壯，心識昏謂之老，二者俱失，故云非道已止也。既能告之以非道，則不可使久行，須加勸勉，令其早止。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">知者章第十九</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明益生使氣謂之非道，此明閉門塞兌方謂之真。以謂對失，所以為次有兩別，前明塞兌不言敏於知道之行，後明忘貴與賤成於離俗之心。九句前。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">知者不言，言者不知。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		夫道貴行，不貴言。心能知道，身力行之，不以利口多言，謂之知道。何則知道，離言言則非道，故不言也。若知而不行，言亦非道，況不知道，唯事多言。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">塞其兌，閉其門。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		門、兌，前已具釋。塞閉有二，一以事閉，二以理閉。事閉者，口多貪味，以薰血成罪，自是非他，出言招禍。耳目聞見過患彌多，諸根起惡，晝夜不息。此則依《經》戒閉塞二理。閉者為能聞道，境不亂心，欲食亦無所味，欲言亦無所道，恣耳目之視聽，不足見聞，放心神於有城，寂然不動，中人閉塞，先事後理，上士悛悟，心境齊忘，心虛境無，誠謂善閉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">挫其銳，解其紛。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		挫，折除也。紛，結恨也。六情外閉，三毒內銷，道來居心，紛銳自息，昔有今無，由道挫解，非謂尚在，將道銷除。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">和其光，同其塵。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		和光晦已明也。同塵順俗事也。此六句前文已有，今又言者，為其於人切要丁寧戒勸，故再言之。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂玄同。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		玄者，無滯之名，是前諸行，內能知道，外能順俗，內外中間亦無住著，與理冥一，故云玄同。下七句後。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故不可得親，不可得疏。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		玄同之德，虛淡之士，神凝物表，志洽道源，雅趣懸殊，故不可以俗情親附。有道君子德芳蘭桂，近益體薰，望風愈疾，故不可以常嫌疏遠。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不可得利，不可得害。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">無營無欲，不可以財色利。無過無名，不可以刑名害。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不可得貴，不可得賤。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		鄙薄榮寵，不可以爵命貴。有道可尊，不可同廝役賤。夫親疏利害，生於有心者也。今既萬慮都損，嗒焉喪偶，利害貴賤，何能及之。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故為天下貴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		天下可貴者，唯前行也。至德高邈，玄同清遠，榮利不能加，俗事無能動，幸逢此德，誰能不貴。已上六者，時代之所嬰，常人之所患，唯當有道者，方能免焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">以政章第二十</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明塞兌修身以知道為務，此明為道畢次當化人自我及物，所以為次三別，初明三德為用廣局不同，次明假問知由示其可驗，三明我但不作國富人淳。五句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以政治國，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		用政治國者，諸侯也。政謂仁義禮信法令科條等，以為政教理人之法。然行之者煩，從之者勞，可以理小，不可以化大，故云治國。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以奇用兵，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		奇，詐也。用兵者，如四凶逆人，悖亂天常，萬姓不安，應須良策，用兵靜難，智者當之，難則權道貴詐，不可久行。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以無事取天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		取天下者，謂帝王也。無為無事者，是帝王之德。心無所欲，事無所為，不召於人，百姓歸慕，四方同至者，不為有心取得，故云無事取天下。下十句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吾何以知天下之然？以此。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		何以知，發問也。之然，猶如是也。以此者，只此三事校量以答釋。奇政無事者才也。軍國天下者位也。位得才則事理，才得位則道行，是故見才則知位之理亂，觀位足辯才之優劣，故云以此也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下多忌諱，而民彌貧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		此明有事取天下者，損物如下忌諱，言上政彌貧，明下損忌非一類，故云多。忌諱則法令也。嚴科峻法，密若凝脂，拱手則內迫饑寒，從事則外羅刑憲，今約事明諱者，略言有三。一者家國忌諱，言談者失其意。二者陰陽忌諱，為事者失其時。三者法令忌諱，營生者失其業。法之所設，本擬利人，以眾從己，則於人不便。違則犯禁，從則失利，故貧也。以此驗之，知非無事之主，若行至禮不諱，則人皆自富。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">民多利器，國家滋昏。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		人者貴賤之通稱。利器謂機權謀計。堪以損人益己者，咸謂之利器。唯家與國，好事有為，上務權智以禁下，下生姦計以侮上，上下相謀，不行正道，人庶偽妄，君臣昏惑。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">民多智巧，奇物滋起。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		滋，益也。夫智巧者，憂勞之奇物，謂非常所有智巧之徒，好為異物，競相誇尚，日益奇能，良由上貴珍奇，所以百姓澆華益甚。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">法物滋章，盜賊多有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		法物謂刑罰之具，嚴科酷法，枷鎖椎楚之屬。施法物本擬防盜，楚法多而盜賊甚者，良由上好奇物，下無則盜，法網雖密，盜者彌巧，犯盜者眾，故云多有。下五句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故聖人云：我無為，民自化；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		此下明無事者之得我天王也。假設天王辭云：我在上無為，萬方自然從化。無為言上政，自化明下益，四修義意例然。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我無事，民自富。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		上無賦役之事，下無勞擾之人。萬姓安居，四民復業，女功杼軸，男事耕耘，淳德充於內，良穀盈於外，故云富也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我好靜，民自正；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		人猶水也，不動則清平，平則可以正物。不動由靜，下動上行，物斷私邪，人復淳正。上文云清靜為天下正。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我無欲，民自樸。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		欲者，須求愛染之始。樸者，心淳未散之前。上能無欲，下息貪淫，厭薄浮華，自還素樸。老君之教意，不徒然舉此無為之益，對前有事之損，皇王得失，龜鏡在斯。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">其政章第二十一</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明化有奇政人逐澆淳，此明政有寬猛物致全缺，除繁未盡，所以次之有三別，初明政有寬急利害不同，次明禍福循環未有窮極，三明無為之政直己率人。四句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其政悶悶，其民淳淳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		悶悶，寬緩也。有本作閔閔，同門音，蒙昧也。淳淳，質直也。君上瞢瞢如闇，政教寬緩，則人皆任實淳厚若愚。變澆反淳，福之始也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其政察察，其民缺缺。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		察察，嚴急明政教之初。缺缺，具陳亡敗之後。此為福修身者，心王寬靜，則五臟安和，百關調理，如其好用。聰察則行業虧於外，神氣喪於內，因以夭壽，故云缺缺。下八句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">禍，福之所倚。福，禍之所伏。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		倚，依也。伏，藏也。禍福者，善惡之報也。人能空虛其心，不為善惡，既無善惡，何有福禍。及其心行善惡，禍福自來，禍投於惡，福亦在中，但禍彰則言有，福隱則言無。人能改惡行善，則福從禍中而起，禍藏而福見，故云禍為福之倚。得福憍奢而行惡，則福滅禍生，禍為福之所伏。如其善惡不止，禍福終無盡期。心為善惡之主，其禍福倚伏，同在心中，禍福無形，隨感即至耳。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">孰知其極？其無正。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		正者處中之主謂心也。福由善至，禍為惡來，禍福循環，誰知限極。良為偏邪之心，妄生善惡，其能忘善惡之心者，為正心也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">正復為奇，善復為祆。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		上雖心忘，善惡為正，未能無心，執心為正，非至正也。異他善惡故為奇。不招禍福，雖言善未堪入道，復是祆。祆者，道之邪也。契道則滓穢未盡，處俗則憎惡有餘，適為己之怪行，未始近於真善。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之迷，其日固久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		奇是住正之癖，祆是執善之禍，懷病不悟，故謂之迷。捨邪惡，執正善，如在囊檻，謂之固。始乎禍福，終乎祆善，年劫長遠，故謂之久。聖慈善救，屬在下文。下五句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人方而不割，廉而不穢，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		方，正也。割，截也。穢，惡也。有本作劌，傷害也。凡有執正直邪為己祆行，聖人行大方正，混萬法以為一，不割截邪曲，以從正直，自以性足，不求非為己廉，惡人貪穢以此內心真廉，亦同穢俗。破彼生祆，執善之行。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">直而不肆，光而不曜。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		肆，陳也。身行正直，口不申陳，揚名激貪，為己怪行四句，智德名義各殊，論其內心虛忘一也。善得虛忘名不出眾，則愚者各自得見，智者&#21177;我韜光，明不亂群，闇無所慕，無為之化，於此大行。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">治人章第二十二</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明禍福無極由乎政教有為，此明化人及天先以無為法式。化前從後，所以次之章中三別，初明無為法式化及人天，次明能用無為可以有國，後明無為久固自得長生。十一句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">治人及天，莫若式。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		及，猶至也。天，自然也。有本作事，事業也。式，法也。上文云聖人抱一為天下式。有本作嗇，謂儉約也。然儉嗇一行，未足以伏天下，故以式為正。化理百姓，遐邇同心，咸得至於自然之理者，無過，用無為之道，以為法式，則人無不理，天無不合，其事業者，理化萬人，行無為以為事業者，既得萬人之心，又合自然之道。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫唯式，是以早伏。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">伏，從也。率化萬人，四夷早伏者，唯此無為法式，最為切要。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">早伏謂之重積德。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		德者，行道之&#36857;，備含萬德，增修不止，謂之重積。難化之人，早得從道者，，良為此德深廣，重疊厚積，故得也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">重積德，則無不剋。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		剋，猶果獲也。惟德在躬，可以動天地，感鬼神，是物無違，何往不剋。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">無不剋，莫知其極。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">德既重積，物共尊崇，承風慕道，何有窮極。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">莫知其極，可以有國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		莫知極有二。一者積德深廣，量等太虛，無可涯測。二為人歸者眾數無限，極德至於此方可為主，以養一國之人。下兩句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">有國之母，可以長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		國之母，則道也。道有生養之功，故以為母。人能有道用道，理國則國安人泰，祚曆長久。下兩句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以深根固蒂，長生久視之道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		為前積德之人，以道為國母而得長久，未言守母得久所由。今此具陳全生保國之妙用，戒理人之益。夫木之為物，下有本，上有實，本根深則不拔，實蒂固則不落。積德之人，身有道，心有德，無為守道，則命根深。虛心養德，則生。蒂固根深，則命不絕。蒂固則身不滅，命延則長生，身全則久視。長生言體，久視言用，故知深根固蒂者，而得長生久視之道也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">治大國章第二十三</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明無為化國澤被人天，此明以道&#33669;人恩及神鬼。德覃幽顯，所以次之有三別，初明舉事為喻以明不可有為，次明就理正說以明人鬼蒙慶，後明德被幽顯人鬼交親。兩句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">治大國，若烹小腥。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		烹，煮也。腥，有本作鮮，俱小魚也。煮小魚，任之則全，撓之則碎，喻理國者不可用有為也。上無為則天下理而國存，上有為則天下亂而國亡。天下存亡，大事也。人多不曉。煮魚小事，可以喻大理。國既爾，況修身者敢事有為乎。下六句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以道&#33669;天下，其鬼不神。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		&#33669;，臨也。用無為之道臨天下者，非直人無惡，逆以犯上，亦令下鬼無神，祟以害人。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">非其鬼不神，其神不傷人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		非為鬼無神靈而不傷害於人者，為上有道德之主，下鬼不敢妄作精邪。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">非其神不傷人，聖人亦不傷人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		此明歸功於聖人，非為鬼有神，自不傷人，直為沐聖人之化，鬼亦懷恩履正，不敢傷害於人。下兩句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫兩不相傷，故德交歸。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		兩謂人鬼也。人處明不為掘塚戮屍，訶罵神鬼，此人不傷鬼也。鬼無&#28798;怪禍祟於人，此鬼不傷人也。人以正道往天下，恩霑白骨，祭祀以時，則人德交於鬼也。鬼以神靈衛護福祐於人，則鬼德交於人也。此無禍相及，有福交歸。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">大國章第二十四</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明以道臨物人鬼懷恩，此明大國行謙華夷慕德。前則用道被物，此乃行謙物歸，有三別，初明大行謙下示其柔勝剛劣，次明大小俱謙更相畜事，後明偏戒大國特宜謙下。四句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大國者下流，天下之交。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		地廣人眾，謂之大國。自謙處卑，謂之下流。小國慕德，競來交會。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下之交，牝常以靜勝牡。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		牝雌，柔和靜明行謙者。牡剛強躁暴，喻誇競者。雌靜謙下，則為天下交歸，故勝也。剛猛躁暴，則人皆叛散，故劣也。下八句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故大國以下小國，則取小國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		大國為能謙下於小國，則取得小國來歸。修身者心自謙柔，則為眾人歸仰。王駘聚眾，則其人也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">小國以下大國，則聚大國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		小國自知劣弱，卑詞屈節，伏事大國，故得聚會大國之中，欽風請益，亦猶小見之流，除局促，慕弘遠，內遣我人，外詢有道，不自矜大謙損推人者，此人之下流也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故或下而取，或下而聚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		或，不定也。大小雖殊，俱行謙下。大者取得小國，小者聚於大國。謙下是同，取聚斯異，故言或。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫大國不過欲兼畜人，小國不過欲入事人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		大國行謙之意無過，只欲兼畜小國之人。小國意者亦無過，欲事大國。夫謙者，立身之道，豈為欲圖畜事，然後行謙。今為大小自謙，同氣相感，小者入大如歸家，大者畜小如子弟，情得意洽，同由行謙，近既同人，遠亦同道，聖人說法，時有淺深，為誘人我，強梁且言，不過畜事耳。下四句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫兩者各得其所欲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		兩者，大小二國也。大欲畜小，今已得之。小欲事大，今又得之。兩遂其願，故云各得其欲。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故大者宜為下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		大小行謙，從來自下。今重云宜為下者，但為大有凌小之法，仍恐謙非久固，所以別戒大者，令其善始令終也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">道者章第二十五</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明大人有國天下歸崇，此明至道無形懷生共寶。從德之道，所以次之有四別，初明道奧深玄唯善能寶，次明不善愚闇輕而不珍，三明聖心平等普救無遺，四明求之易得有罪咸免。三句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道者，萬物之奧，善人之寶。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		奧，深室也。道之深妙，如奧室之內，不可測量也。人從道生，人自不知，道在人中，人又不知者，良為人愚，道奧不識不重，唯當上智淑人，方能寶愛。下三句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不善人所不寶。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">不善人謂下士也。行有邪惡，故名不善。心無明慧，所以不寶。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">美言可以市，尊行可以加人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		小人之求利也，甘詞美說，佞媚前人，如市肆交易，苟求賤得。君子之&#20105;名也，尊高己行，意在加於人，上情圖我，勝務取人先。此並不善之人，非有道者。下七句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之不善，奚棄之有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		上來不善之人，非樂然也。情昏未悟，寧應則棄，方便設教，漸有庶幾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故立天子，置三公。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		三公，師、傅、保也。既云不棄，須有教方，故立天子、三公。行權制伏，懸厚賞以進善，設嚴刑以止惡，此天子之不棄也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">雖以拱璧，以先駟馬，不如坐進此道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		此道則萬物之奧，善人所寶者。拱璧如兩手合拱，駟馬謂一乘之馬。天子、三公之所乘。居則拱璧盈目，行則駟馬先驅，誠為富貴之極，終不如無為坐忘，進修妙道。何則，璧馬榮華，未免憂患，坐忘進道，上獲神真。以此校量，不如遠矣。此勸天子、三公，進修上道，前化不善令捨惡，今化王公令捨善。下四句四。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">古之所以貴此道者何？不曰求以得，有罪以免邪？故為天下貴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		此明修道得益，不曰求言，不須勞身苦心，日日遠索，然后稱得。直以無為坐忘，道自來止，故云得也。《西昇經》云：人能空虛無為，非欲於道，道自歸之。罪是往時惡報，今因坐忘，罪自銷滅。不曰求明，得之甚易，以免明銷罪不難，有此神妙，故為上古皇王賢明出處共所尊貴也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">為無章第二十六</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明道奧精微不日而得，此明不日能作唯在無為。須陳得由，所以為次有三別，初明無為之行以德報冤，次明無為之心難大不起，後明聖絕機兆患難不生。五句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為無為，事無事，味無味。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		事味者恒人之務也。無為、無事、無味者，為道者之業也。進德之人，以三事為正業，故能得道。凡人失道得罪者，皆由有為事味等。今欲免罪，得道者要籍捨有為，行無為，此明心也。身廢營構，以無事為業，此明身也。厭薄甘肥，絕除有味，餐服玄道，此明口也。身、口者事味之所由，論其本則心也。若心得虛忘，則萬累都盡，何獨事味乎。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大小多少，報怨以德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		大小言事味等之體。多少言事味等之數。侵奪名利為小，殺傷人物為大。怨，恚恨也。或事有小能成大，積少成多，一小為大，猶自難圖，況積少成多，何可除絕。唯當行無為者，舊罪日銷，新業永斷，以此德報對宿怨，則何怨不盡。故云：報怨以德也。下八句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">圖難於易，為大於細。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		難是罪之報，易是因之小。無為無事之人，已無因矣，罪無從生。其有為有事之人，初因尚小，當即除絕，省功易盡，既不斷除，漸至於大，事成重大難可圖謀。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下難事必作於易，大事必作於小。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		作，起也。言天下者，謂凡是難大之事，皆起於易小之時。色類既眾，不可具言，故以天下總之。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫輕諾必寡信，多易必多難。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		夫，凡也。諾，許也。凡是輕易許人者，其言易也。為無其行後必違之，是寡信也。違則彼人致嫌，因生忿恨，故多難也。前舉事物，今就人流，咸言先易後難，欲使在因絕易。兩句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人猶難之，故終無難。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		聖人以是凡有易許，多無信實，自招後患，不息前因，是故聖有猶難之慎，得無患難之苦，輕易之因。聖猶不作，常人庸淺，得不戒慎。此皆引聖勵凡之辭，非謂聖人自畏若是。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">其安章第二十七</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明積習無為怨患自息，此明宿心未動禍難不生。前習後防，同志相接，有四別，初明心神安靜嗜慾無萌，次明因小不除積成禍敗，三明聖無敗失由守無為，四明務學斷除資輔天性。六句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其安易持，其未兆易謀。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		持者守其故，謀者慎其新。在安之時，心尚虛靜，既未動亂，守持甚易。其次未兆者心已微起，未有所著，心之與事，未結萌兆，此時謀絕得免成事，用力甚少，豈非易邪。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其脆易破，其微易散。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		微者，從無生有，已彰色象，形段輕虛，易可銷散。此時不除，漸至聚結。其次雖有形狀，質猶微弱，除破不難。此四句論心從無向有，自微成著，皆勸早圖，於事甚易，如其不早除絕，事漸成長，從斯已往，滋蔓難圖。從微至著，理合其微在前，何也，為微氣輕虛，與無相近，體微易散，狀等&#28895;塵，故知時初而事微也。其脆為雖未堅牢，已全體質破，則云易。分段猶存，良為時久，而事著也。以此推究，微前可知。又前有其安未兆，後云未有未亂，彼四句皆先妙后麤。此微脆兩句在中，則先麤後妙。此便文可不次義，夫倫緒今以微後脆前者，或恐錄《經》者誤耳。若是聖人本意，愚所未詳。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為之於未有，理之於未亂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		未有者，心未起時。未亂者，心未染時。此兩句覆結其安未兆，以起後義。若在安能理，不至有兆，有兆能息，不至微脆，微脆早破，不至合抱，積小成大，禍起細微，具陳禍起所由，次第除遣，下流不信，戒欲如何。下八句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">合抱之木，生於毫末。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		合抱言大也。毫末言小也。今日之大，從往小來，在小不除，漸成今大，大則來風蔽日，卒難除斷，喻人初心起染，細如毫末，長惡深廣，蔭蓋真性，如庭樹也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">九層之臺，起於累土。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		層，重也。為臺九重，初因一簣之土，積而不已，層成九重。此明今生積惡，以至高大。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">百仞之高，起於足下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		七尺曰仞，登高山者，先起一足之下，移足不休，高至百仞。此明從今已去，為惡未止，壘土起足，是其為也。九層百仞，成高危也。因下漸高，終至死敗。有本作千里之行者。百仞、千里，意義相似。但恐古人為九層、百何，俱從下起，義勢以重，故改為千里，不應本文。千里改為百仞。今取百仞為定。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為者敗之，執者失之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		未有者營為逐之。已有者執而不散。為逐不已，則敗身事。執有不散，則失命財。微脆不除，終遭敗失。下七句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人無為故無敗，無執故無失。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		聖人為凡敗失，皆因有為有執而來，欲使人無敗失，故自說無為無執。夫有敗者必敗於成。今既無為，則無成。無成何所敗。失者必由有得，我無執取則無得。無得何所失。此結上易持易破等不早斷除，至此敗失。無為無執言能守初心，無敗無失，明免諸後患。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之從事，常於幾成而敗之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		幾，近也。從，行也。人之行事，無論道俗。有始者眾，能終者寡。功業近成，已自隳敗，有為之事，從來不久，無為之業，須能令終，無終有敗，天之恒理。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">慎終如始，則無敗事。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		中人之性，有始無終。初雖有心，尋以退墮，若能在始之心，見終之敗，至終之戒，終始不移者，真道可成，況諸俗事。下四句四。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人欲不欲，不貴難得之貨。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		夫難得之貨，為貪欲者之所貴，無欲者之所賤。故凡人欲為有欲則貴難得而貪之，致有敗失。聖人欲行不欲者為賤難得而遺之，故無敗失。然於聖人，本無欲不欲之二心，但為有欲者假云欲為於不欲，使諸欲者效己無欲，得無敗失。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">學不學，備眾人之所過。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		備，防也。眾人之過，事非一條。略言其要。欲學為首欲者，貪求之本，不欲以導小人。學者分別之源，不學以勸君子，除本塞源，則人無&#20105;盜，無為無事，天下同德，賤貨不學，其利在斯。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以輔萬物之自然，而不敢為。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		自然者，物之本性也。性因欲學所傷，欲學除則物性復，故以不學輔助萬物之性。言萬物者，及無情也。為人多欲自損，傍及無情，人除欲學，物性得全。故兼萬物也。有此言者，意在救物，不敢自有營為。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family:新細明體;color:maroon">古之章第二十八</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-size:10.0pt;font-family:
新細明體;color:maroon">
		前明從事有為自成敗失，此明為道棄智賊害不生。因動教安，自符玄德，有三別，初明棄智如愚令過不起，次明用智不用校量損益，後明能知損益德業深玄。五句一。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">古之善為道者，非以明人，將以愚之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		為，修也。古者善能修道之士，內修德業，藏暉隱耀，若愚而已。不欲示人明白，令眾尊崇俗，則貴智貴明，損人益己，為道者自愚自昧，利己利人，此行入道。故云善。為夫穿窬盜竊者，小害也。聰智亂&#32675;者，大害也。能除大害，小害不生，故以自愚，而除智害也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之難治，以其智多。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		上用智，下用詐。姦猾多端，謬妄非一。進圖榮寵，退避罪罰，網之愈密，避者愈巧。下人有此難禁，由上用智為政也。下四句二。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故以智治國，國之賊。不以智治國，國之德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		夫智有二：一道智，二俗智。道智者，心如道&#36857;，若過以無知為上業，以無事為勝功。俗智者，知道不足，聰察有餘。不仁之人，懷矯以求賞。奸佞之類，用智以兆刑。上下欺違，更相利害。為國大賊者，用智之流也。其不用智者，無為任物，度品愚淳，取而不汙其廉，與而不至其報，下人至此，由上之德也。下七句三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">知此兩者，亦楷式。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		兩者，謂用智不用也。言亦者，為上文皆云以無為理國，今復云不用智理國，故云亦。能知用智是害國之賊，不用智是養人之德者，是為得安國修身之法式。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">常知楷式，是謂玄德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		始終不改謂之常。能知不用智，可為理國修身之法式。始終常行而不廢者，乃是合道玄之上德。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">玄德深遠，與物反，然後乃至大順。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		下徹曰深，傍周曰遠，其德如是，謂之為玄。道被幽明，德充宇內，謂之遠矣。凡人貴智，玄德貴愚，凡人貴積，玄德貴散，凡人從俗，玄德從道，故云反。&#36857;每安國利人，故云順。而言大順者，上順天道，下順萬民，在物無逆，故云大順。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經疏義卷之五竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
