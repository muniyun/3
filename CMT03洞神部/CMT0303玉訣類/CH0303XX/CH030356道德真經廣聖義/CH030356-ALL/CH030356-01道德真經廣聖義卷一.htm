<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="margin:0cm;margin-bottom:.0001pt;line-height:150%" align="center">
		<b>
		<span style="font-size: 16.0pt; line-height: 150%; font-family: 新細明體; color: maroon">
		道德真經廣聖義卷之一</span></b></p>
		<p style="margin:0cm;margin-bottom:.0001pt;line-height:150%" align="center">
		<span style="font-family: 新細明體; color: maroon">唐廣成先生杜光庭述</span></p>
		<p style="margin:0cm;margin-bottom:.0001pt;line-height:150%">　</p>
		<p style="text-indent: 28.05pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 14.0pt; line-height: 150%; font-family: 新細明體; color: maroon">
		&#25933;經大意解疏序引</span></b></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		將釋此經，大分二段。先明制疏，後解正文。今初述製疏之由者，我大唐玄宗皇帝垂衣之暇，鍾想妙門，以大道為天地原根。老君乃玄元聖祖，二經敷演，綿歷歲年，說自舜朝，傳於周代。詮註疏解六十餘家。言理國，則嚴氏、河公楊鑣自得。述修身，則松靈、想爾逸軌難追。其間，梁武、簡文、僧肇、羅什、臧、陶、顧、孟霞舉於南朝，任、黎、二張星羅於西蜀。其餘祖述，互有否臧，未盡發揮，孰窺堂奧？以開元十一年躬為註解，下詔曰：在昔元聖，強著玄言。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：詔者，&#21201;命之書也。在天子為詔、為誥、為&#21189;、為制。在皇后、太子、諸王為教、為令，皆君命於臣、上命於下之詞也。曰者，《字林》云：曰者，從口，出言為曰。亦云張口吐舌為曰。《說文》云：曰，詞也。從口乙聲，象口出氣有聲，而成言訶也。故云曰。昔者，往也。在者，存也。元者，始也。聖者，靈通之德也。《書》曰睿作聖是也。強者，力取也。著者，述作也。玄者，深妙也。言者，詞也。謂老君為道化之宗，元弘睿聖之至德，闡微妙無名之道，為強名演暢之詞，將以恢振玄風，化導於代，理深義奧，故謂玄言。居萬聖之先，故謂元聖矣。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：權輿真宗，</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">義云：權輿，始也。真者，純正不雜也。宗，尊也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：啟迪來裔。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：啟，開也。迪，進也。通，達也。來，謂將來也。裔，嗣續也，邊也。謂此《道德》二篇垂於萬代，傳範後王，廣化人天，永敷祕妙也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：遺文誠在，精義頗乖。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：遺，留也。謂老君玄化既畢，上登九清，所著真經遺留於代，百王所仰，萬古常存。誠，信也，信為不刊之典也。精者，純粹深奧也。義者，經之文理也。頗，甚也。乖，爽也。謂此經玄奧精純之理，世所未窮，雖百家詮註，尚甚乖爽。謂下句也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：撮其指歸，雖蜀嚴而猶病。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：撮者，採結之謂也。指者，趣向也。歸者，義理會聚也。蜀嚴者，仙人嚴君平居於蜀肆，作《道德指歸》一十四卷，恢廓浩瀚，為時所稱。蜀都楊子雲昌言於漢朝曰：蜀嚴道德沈冥。言其識量深厚，玄德隱微，非常俗之所知。而猶病耳。當時以為道德之說，文止五千，指歸之多將及數萬，演之於世，謂為富贍廣博，議之於理，傷於蔓衍繁豐。故云雖蜀嚴而猶病也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：摘其章句，自河公而或略。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		議云：摘者，採擷分判也。章者，裁斷音句也。句者，言之所絕也。自，從也。河公者，河上公也。太極葛玄仙公《道德經序訣》云河上公者，莫知其姓名也。漢孝文皇帝時結草為菴于河之濱，常讀老子《道德經》，即今陝州黃河之側，有河上公廟。路左有漢文帝望仙臺存焉。時人不知公之姓名，常見識履為業，居於河上，故號河上公爾。或略者，聖旨以為道德尊經並包萬法，圍制三才，理國理家之宗，修身修道之要，無所不攝，無所不周。而河上公分為八十一章，局於九九之數，有失大聖無為廣大之趣。故云自河公而或略也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：其餘浸微，固不足數。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：其餘者，言自蜀嚴、河公之外五十餘家註義也。浸，遠也。微，細也。數，計也。嚴雖猶病，可以議於重玄。河雖或略，亦足明其至妙。自外諸家浸遠微細，不足比方，固非聖旨之所計數也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：則我玄元妙旨，豈其將墜。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：我者，皇帝自謂也。玄元妙旨，謂二經玄妙之旨也。聖旨歎道德隱奧之文、上下玄妙之趣，未有了達，解釋之人自蜀嚴、河公之後，注疏者去聖逾遠，述道益疏，豈可墜廢湮絕，而不弘暢於代矣。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		詔曰：朕誠寡薄，常感斯文猥承有後之慶，恐失無為之理。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：朕，我也。古人相謂皆呼人曰卿，稱己為朕。莊子云：雲將鴻蒙，皆自稱朕是也。自秦始皇制法，以天子一人自稱曰朕，其餘臣庶不得復僭而稱焉。寡者，道未廣也。薄者，德未豐也，聖旨自謙之詞也。每仰感此經，恐玄理抑絕，不得人皆開悟，而我紹聖祖之玄陰，居萬寓之至尊，安可使無為之文壅而不流，道德之訓晦而不顯也。有後者，謂老君垂裕，光啟聖唐是也。且夫弓冶之子尚不失於箕裘，折薪之家或慮曠于負荷，&#20917;睿德光於堯禹，聖文邁於古先。固當潤色玄玄之功，使炳煥于千古也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		詔曰：每因清宴，輒扣玄關，隨意所得，遂為箋註。豈成一家之說，但備遺闕之文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：聖旨以萬機之暇，深入玄關，扣寂求音，探真遠妙，以契合希微之理。聖文釋&#20914;寂之文，得自神襟，諧於祖訓矣。箋，表也，解也，註釋也。尚以謙德，不欲同呂氏、丘明自為一家之述作，但備眾人所註解未了之義爾。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：今玆絕筆，是詢于眾公卿臣庶、道釋二門。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：絕筆者，經理既暢，製述已周，釋筆罷書，是謂絕筆。如昔仲尼自衛反魯，因魯史而修《春秋》，自隱公訖哀公一十二公二百四十二年，褒貶行事至哀公十四年戊午春，西狩於大野，叔孫氏之車子姐商獲麟。以為不祥，以賜虞人焉。仲尼觀之曰：麟也，然後取之。夫麟鳳五靈，王之嘉瑞也。今麟出非其時，虛其應而失其歸，此聖人所以為感也。絕筆於獲麟之一句者，所感而起，固所以為終也。今註經既終，乃下明詔，將以宣行聖作，博問&#32675;賢。絕筆之義雖同，非因感歎之事，是表聖德謙讓，問于王公卿佐、逮於道釋二宗，旁求辨博之才，更俟發明之理也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		詔曰：有能起予類於卜商鍼疾，同於左氏渴於納善。朕所虛懷，苟副斯言，必加厚賞。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">義云：卜商字子夏，孔子弟子也。《論語•八佾篇》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		云：子夏問於夫子曰：巧笑倩兮，美目盼兮，素以為絢兮，何謂也？子曰：繪事後素。子夏曰：禮後乎？諸家所註，云此詩上二句在《衛風•碩人》之二章，閔莊姜之詩也。其下一句逸也。比喻莊姜有盼倩之色，而能以禮自持，喻如繪畫稀&#32137;，先以五彩分布，廕映成文，然後以白色分別其間，乃能一一彰顯分明也。夫絺刺之成文為&#32137;，畫之成文為繪。此夫子喜子夏聞繪事後素之言，即知以盼倩美色須以禮自持。故云禮後乎。夫子乃曰：起予者，商也。始可與言《詩》已矣。蓋喜卜商明了夫子言《詩》之意，故云能起發我言《詩》之旨也。左氏者，左丘明也。夫子著《春秋》，丘明傳之。經有所誤，則丘明正之。或先經以始事，或後經以終義，《春秋》之得丘明，若良醫緘疾矣。聖旨延佇&#32675;才，共暢玄理，若仲尼之於子夏，《春秋》之俟丘明，不拒直言，唯在進善，以虛懷俱望，以厚賞訪求。明聖情採納之至也。賞以勸善，亦以報功也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：且如諛臣自聖，幸非此流。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：談臣自聖者，《尚書•冏命篇》云：僕臣諛厥后自聖是也。賢良在用，固無諛佞之臣。英叡垂乾，豈有自聖之失？誠非此流也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：懸市相矜，亦云小道。既其不諱，咸可直言。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：懸市相矜者，昔呂不韋為秦丞相，封萬戶侯，威望之盛，冠於海內。聚賓客著書，書成懸於市曰：有增&#20943;一字者，賞千金。號曰《呂氏春秋》，大誇於時。今聖旨註述既成，下訪才彥，開直言之路，垂不諱之恩。則懸市矜誇，誠為小道矣。不韋後得罪始皇，竄之於蜀也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">詔曰：勿為來者所嗤，以重朕之不德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		義云：不德者，謂失無為之德也。玄經奧旨，演暢既周，再垂博採之言，乃下獎延之詔。則九圍之外，八極之中，孰不仰感聖明，朝宗至道矣。暨明年，乃御書四石幢註經，立於左街興唐觀、右街金仙觀，又諸州節度使、刺史各於龍興觀、開元觀形勝之所，各立石臺，以傳不朽。又尋御製此疏，宣布寰瀛。&#21189;曰：道德五千，實惟家教。理國則致乎平泰，修身則契乎長生。包萬法以無倫，冠六經而首出。宜昇《道德經》居九經之首，在《周易》之上。以《道德》《周易》《莊子》為三玄之學，仍以《莊子》為《南華真經》、《文子》為《通玄真經》、《列子》為《沖虛真經》、《庚桑子》為《洞靈真經》。准明經例，赴舉其老君傳內，析出韓非，不令同傳。上來述製疏之由已竟，向下入解正文於中。大分為二，一者先解疏題，二者入文科判。今初也，先解疏題曰：</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		《老子道德經疏》者，疏題即經題也。向下當辯所言疏者，疏&#20915;開通之義也，謂經含眾義，玄妙幽探，雖詮註已終，而文義未盡。故述此疏，開通幽蹟，疏&#20915;玄微，分釋意義，令可會入，故謂之疏。亦云疏者，條也，條理經義，令人易曉。或云鈔，鈔以抄集為名。或云記，記以紀錄為目。此蓋隨時立名，皆是包括義理之義也。疏釋題訓者，釋以銷解為義，言將疏&#20915;經文，先當銷解經目。題者，訓視之首，凡經籍記傳、史策篇章，先標首目，視之可會，總以此義，名之曰題，即標舉綱領之意也。訓者，教言也，隨文訓解之義，謂六書不同也。大凡文字之興，雲篆初凝，傳於天上，倉頡象跡，興於人間。大體有六。一謂象形，日月字是也。二謂指事，上下字是也。三謂假借，行雖字是也。四謂形聲，江河字是也。五謂會意，止戈為武，人言為信，反正為乏是也。六謂轉注，考老左右字是也。製文字六意不同，形聲、假借、轉注等意，以成文字，須以訓之，乃明其義理。《爾雅》有釋訓，《毛詩》有詁訓，即其類也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		疏御製者，向來已明。所作疏文，明御制述作之。聖即謂玄宗皇帝也。乃太上老君三十六代孫，睿宗第三子，大唐之第六帝也。龍文表聖，日角標奇。&#21494;太平之符，應壬辰之運。母曰昭成順聖太后竇氏。以則天垂拱元年乙酉八月五日戊戌生於東都。生而聰明睿哲。及長，寬仁孝友，好學善屬文，英武果斷，尤工楷隸，兼善騎射。三年閏月丁卯，封楚王。天授二年十月戊戌，出閣開府，置官屬。長壽二年，封臨淄王，居於興慶里。景龍二年，出為潞州別駕。是時州境日抱戴月重輪，逐鹿渡河，赤龍據按，嘉禾合穗，黃龍乘城，仙洞自開，童謠累應，黃龍再見，赤鯉騰波，李樹連理，神蓍翹立，寢堂瑞氣，壺口紫氣，伏龍疑山，巨人留&#36857;，夏禹表氣，聖人金橋，及神人傳慶，凡一十九瑞，編於史策。唐隆元年入誅韋后，平內難，迎睿宗即位。至開元元年，自相國平王登極，在位四十四年。天寶十四年傳位皇太子。寶應元年壬寅崩，年七十八歲，御者，臨制之稱，如御寓、御天義也。製者，作造之謂，如制禮作樂之言也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		上來釋疏題已竟，次入正文。將釋下文，約疏大料二段。一曰總標宗意，二曰開章釋文。總標中，又分為二，一者所詮之法，即指道德二字也。二者能詮之教，即經之一字也。解釋具在，向下經題中當辨。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		夫此道德二字者，宣道德生畜之源，經國理身之妙，莫不盡此也。昔葛玄仙公謂&#21556;王孫權曰：《道德經》者，乃天地之至妙，有天道焉，有人道焉，有神道焉。大無不包，細無不入，宜遵之焉。就此門中大略宗意，有三十八別。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第一，教以無為理國。經云：絕聖棄智，人利百倍；絕仁棄義，人復孝慈；絕巧棄利，盜賊無有。又云：愛人理國，能無為乎？又云：我無為而人自化。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二，教以修道於天下。經云：修之於天下，其德乃普。又云：執古之道，以御今之有。又云：執大象，天下往。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三，教以道理國。經云：以道薇天下，其鬼不神。非其鬼不神，其神不傷人。又云：天下無道，戎馬生於郊。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第四，教以無事法天。經云：人法地，地法天。又云：道常無為而無不為。侯王若能守，萬物將自化。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第五，教不以尊高輕天下。經云：貴以身為天下，若可寄天下。愛以身為天下，若可託天下。又云：奈何萬乘之主，而以身輕天下。輕則失臣，躁則失君。又云：聖人不為大，故能成其大。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第六，教不尚賢、不貴寶。經云：不尚賢，使人不&#20105;；不貴雖得之貨，使人不為盜。又云：欲不欲，不貴難得之貨。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第七，教化人以無事無欲。經云：常使人無知無欲，使夫知者不敢為也。為無為則無不理矣。又云：我無事而人自富，我無欲而人自樸。又云：不欲以靜，天下將自正。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第八，教以等觀庶物，不滯功名。經云：天地不仁，以萬物為芻狗。聖人不仁，以百姓為芻狗。又云：行不言之教。又云：為而不恃，功成不處。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第九，教以無執無滯。經云：為者敗之，執者失之。又云：去甚、去奢、去泰。又云：聖人無常心，以百姓心為心。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十，教以謙下為基。經云：貴以賤為本，高以下為基。又云：江海所以能為百谷王者，以其善下之。又云：受國之垢，是謂社稷主。受國不祥，是為天下王。又云：大國宜為下。又云：善用人為下。又云：大國以下小國，則取小國。</span><span style="font-size: 9.0pt; line-height: 150%; font-family: 新細明體; color: maroon">以上皆本天子而言</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十一，教諸侯以正理國。經云：以正理國。又云：以智理國國之賊，不以智理國國之福。又云：民之難理，以其智多，是以難理。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十二，教諸侯政無苛暴。經云：理大國若烹小鮮。又云：朝甚除，田甚蕪，倉甚虛。又云；其政察察，其民缺缺。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十三，教諸侯以道佐天子，不尚武功。經云：以道佐人主，不以兵強天下。又云：兵強則不勝。又云：善勝敵不&#20105;。又云：雖有甲兵，無所陳之，使人復結繩而用之。又云：兵者不祥之器，不得已而用之。又云：勝而不美。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十四，教諸侯守道化人。經云：古之善為士者，微妙玄通。又云：其政悶悶，其民淳淳。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十五，教諸侯不翫兵黷武。經云：用兵有言，吾不敢為主而為客，不敢進寸而退尺。又云：抗兵相加，哀者勝。又云：禍莫大於輕敵。又云：善為士不武。又云：攘無臂，執無兵。又云：不&#20105;之德。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十六，教諸侯不尚淫奢，輕搖薄賦，以養於人。經云：民之饑，以其上食稅之多，是以饑。又云：人多伎巧，奇物滋起。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十七，教諸侯權器不可以示人。經云：魚不可脫於泉，國有利器不可以示人。又云：古之善為道者，非以明民，將以愚之。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十八，教以理國、修身、尊行三寶。經云：我有三寶，保而持之。一曰慈，二曰儉，三曰不敢為天下先。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第十九，教人修身曲己則全，守柔則勝。經云：曲則全。又云：柔勝</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		剛，弱勝強。又云：柔弱勝剛強。又云：柔弱者生之徒，剛強者死之徒。又云：強梁者不得其死。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十，教人理身無為無欲。經云：常無欲觀其妙。又云：不見可欲，使心不亂。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十一，教人理身保道，養氣以全其生。經云：致虛極，守靜篤。又云：專氣致柔。又云：為腹不為目，去彼取此。又云：知其白，守其黑。又云：知其子，守其母。又云：我獨異於人，而貴求於食母。又云：綿綿常存，用之不勤。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十二，教人理身崇善去惡。經云：天下皆知美之為美，斯惡已；皆知善之為善，斯不善已。又云：常善救人，故無棄人。常善救物，故無棄物。又云：善人不善人之師。又云：挫其銳，解其紛。又云：上善若水。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十三，教人理身積德為本。經云：含德之厚。又云：上德若谷。又云：大丈夫處其厚，不處其薄。居其實，不居其華。又云：君子終日行，不離輜重。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十四，教人理身勤志於道。經云：上士聞道，勤而行之。又云：勇於不敢則活。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十五，教人理身忘棄功名，不耽俗學。經云：絕學無憂。又云：功成名遂身退。又云：成功不居。又云：為道日損。又云：名與身孰親。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十六，教人理身不貪世利。經云：身與貨孰多，得與亡孰病。又云：甚愛必大費，多藏必厚亡。又云：難得之貨，令人行妨。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十七，教人理身外絕浮競，不衒己能。經云：不自見故明，不自伐故有功，不自矜故長。又云：大辯若</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		訥，大巧若拙。又云：廣德若不足。又云：大音希聲。又云：自知者明，自勝者強。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十八，教人理身不務榮寵。經云：寵辱若驚。又云：富貴而驕，自遺其咎。又云：持而盈之，不如其已。揣而銳之，不可長保。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第二十九，教人理身寡知慎言。經云：知不知上，不知知病。又云：多言數窮，不如守中。又云：輕諾必寡信，多易必多難。又云：塞其兌，閉其門，終身不勤。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十，教出家之人道與俗反。經云：俗人昭昭，我獨若昏。俗人察察，我獨悶悶。又云：明道若昧，進道若退。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十一，教人出家養神則不死。經云：谷神不死，是謂玄牝。又云：深根固蒂，長生久視之道。又云：善建不拔，善抱不脫。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">第三十二，教人體命善壽不亡。經云：死而不亡者壽。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十三，教人修身外身而無為。經云：後其身而身先，外其身而身存。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十四，教人理心虛心而會道。經云：虛其心，弱其志。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十五，教人處世和光於物。經云：和其光，同其塵。又云：大道汎兮，其可左右。又云：被褐懷玉。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十六，教人理身絕除嗜欲，畏慎謙光。經云：五色令人目盲，五音令人耳聾，五味令人口爽，馳騁畋獵令人心發狂。又云：民不畏威，則大威至。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十七，教人裒多益寡。經云：以有餘奉不足。又云：既以與人己愈有，既以與人己愈多。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		第三十八，教人體道修身，必獲其報。經云：陸行不遇兕虎，入軍不被甲兵。又云：以其無死地。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		舉此三十八別，以明經之大意所詮之法。然則此經大則包羅無外，細則入於毫間，豈止三十八門便盡其要？為存教義，汎舉大綱，比之秋毫，萬分未得其一也。《禮記》云：道也者，不可須臾離，可離非道也。若為君之無道德，如瞻視之無兩目。若為臣之無道德，如胸腹之無五藏。理家之無道德，如尸彊而無氣。由是論之，道之於人不可闕矣。其若離言教，絕指陳，玄之又玄，妙之又妙，斯可以神照，不可以言傳，道之極矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">上來總標已竟，向下開章釋文。</span></p>
		<p style="margin:0cm;margin-bottom:.0001pt;line-height:150%">
		<span lang="EN-US" style="color:maroon">&nbsp;</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">道德真經廣聖義卷之一竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>