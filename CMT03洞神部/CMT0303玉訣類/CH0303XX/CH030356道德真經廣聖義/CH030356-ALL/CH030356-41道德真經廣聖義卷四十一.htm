<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之四十一</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">治人事天章第五十九</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明無為之政，人致淳和。此章明理人事天，無過用儉。初標理人事天莫先乎嗇。次夫唯下轉通前義。是謂下舉深根之喻，以況長久之道。○義曰：前章舉方廉直光聖人四德，以教理國。此章明用嗇四翻，以教事天。善理國其祚延洪，善事天其壽長久。此續前章之義也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">治人事天莫若嗇。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：嗇，愛也。人君將欲理人事天，莫若愛費，使倉廩實，人知禮節。三時不害，則天降之嘉祥。人和可以理人，天保可以事天也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：嗇，愛也。言人君將欲理化下人，敬事上帝，為德之先，無如愛費，即儉德也。儉即足用，可以聚人。粢盛豐備，天享明德。故云莫若嗇。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫儉者，理務之先。財者，聚人之本。故《易》曰：何以聚人曰財。則財者，非儉約則易散，民者，非豐財則難聚。所以節財則省費，省費則人豐，人豐則國安而力足矣。國之大用有四，一曰祭祀，二曰戎事，三曰賓客，四曰庖膳。祭祀者，昭事上帝也。天子郊祀上帝，宗祀明堂，言有尊也。得不蠲潔恭恪乎？粢盛豐備者，《春秋》桓公六年，楚武王侵隨。使其大夫蓬章求成焉，軍於隨之瑕地以待之。隨人使少師董成國伯比言於楚子曰：吾不得志於漢東也，我則使然。我張吾三軍，而被吾甲兵，以武臨之，彼則懼矣，而和協以謀我，故難聞也。漢東之國，以隨為大。隨張，必棄小國。小國離，楚之利也。少師侈，請贏師以張之。熊率</span><span style="font-size:9.0pt;font-family:新細明體;color:maroon">音律</span><span style="font-family:新細明體;color:maroon">且</span><span style="font-size:9.0pt;
font-family:新細明體;color:maroon">十余切</span><span style="font-family:新細明體;
color:maroon">比曰：隨賢臣季良在，何益？&#39724;伯比曰：以為後圖，季良練不過一見從。少師得其君。行少師之計，王毀軍而納少師。少師歸，請追楚師。隨侯將許之，季良止之曰：天方授楚，楚贏其師，誘我也。君何急焉？臣聞小之能敵大也，小道大淫。所謂道者，忠於民而信於神。上思利民，忠也；祝史正詞，信也。令民餒而君逞欲，祝史矯舉以祭，臣不知其可也。隨侯曰：吾牲牷肥瞃，樂盛豐備，何則不信？對曰：夫民，神之主也。是以聖王先成民而後致力於神。故奉牲以告曰：博碩肥瞃。謂民力之普存也，謂其畜之碩大蕃滋也，謂其不疾瘯蠡也，謂其備物咸有也。奉粢盛而告曰：潔粢豐盛。謂其三時不害而民和年豐也。奉酒醴以告曰：嘉栗旨酒。謂其上下皆有嘉德而無違心。所謂三時<span lang="EN-US" style="background: lime">#1</span>，無讒慝也。務其三時，修其教，親其九族，以致其禋杞，於是乎民和而神降之福，故動則有成。今民各有心，而鬼神乏主，君雖獨豐，其何福之有？君姑修政，而親兄弟之國，庶免於難。隨侯懼而修政，楚不敢伐矣。三時者，春耕，夏種、秋收，農之三時也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫唯嗇，是謂早服。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：何以聚人曰財。故能檢愛，則四方之人將襁負而至，早服事其君矣。服，事也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫唯嗇，疊出上文也。是謂早服，釋儉嗇之義。凡有七轉，義皆倣此。夫唯者，發語之詞也。服者，事也。夫唯能儉愛之君，理人事天，以儉為政，是以普天之下，亦當早服事於君矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：儉嗇為政，國必豐財。上無甚貴之奢，下無箕斂之怨。以此理人則人順，事天則天明，天下之人相率而歸其德矣。何以聚人曰財者，《易‧下繫》云：天地之大德曰生，聖人之大寶曰位，何以守位曰仁，何以聚人曰財。財所以資生者也，將聚於眾，必先有財，財豐則人可聚，若財用有節，正而理之，民不為非，則可聚而安之也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">早服謂之重積德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：夫能儉嗇，已是有德。人歸有德，早事其君。故云重積德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：何故普天仰化，率土歸仁？由行節儉。節儉則百姓早服事之，是重積其德爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：君行節儉，是重積其德，民益歸之。普天率土者，《詩‧北山篇》云普天之下，莫非王土；率土之濱，莫非王民是也。溥，大也。率，循也。濱，涯也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">重積德則無不克。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：聖人積德，四海歸七，則無有不能制伏者矣。克，能也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：克，能也。君若厚積其德者，其為政也，人力普存；其事天也，吉無不利。則四方向化，無有不能制伏者矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：儉以理國，敬以事天，重積其德，四方率化，無思不服矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">無不克則莫知其極。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：人君之德，無有不能制御者，則無遠不至，故四方莫知其窮極也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此謂君德無有不能制服者，則殊俗慕化，絕域觀風，無遠不至，故莫知窮極。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：君積厚德，國有豐財，萬寓歸王，九圍貢賮，人服德化，豈有限極耶？殊俗絕域者，皆要荒之外，與中國殊庭，邊域敻絕也，言異域之人思戀聖人之化，自遠而至，由道德所服也。觀風者，《十洲記》云：聚窟洲在西海中，申未之地，地方三千里，去中國三十萬里。國中常占東風入律，百旬不休，則中國將有好道之君。故漢武延和三年，其國遣使貢返魂香，猛獸，乘飛車而濟弱水，策天驥而度飛砂。一十三年，方達中國。此觀風而慕化也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">莫知其極，可以有國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：莫知窮極，然後可以為有國矣。疏：言人君德化，無遠不及，萬人所歸往，神明所福享，然後可稱為有國。《易》曰王假有廟有家是也。過此以去，豈有國乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：有國者，車軌所及，書文所同，人服其德，遠懷其化，可以謂之有國矣。或以武威所制，詭道所臨。苟有其邦，人所未服，或承平統曆，嗣位守圖，厥德有愆，恩化不浹者，皆非謂其國矣。王假有廟有家者，《易》萃卦云：王假有廟，致孝享也。假，聚也。王以聚人至於有廟，有廟乃能政其孝享，故曰利見大人。聚以正也，觀其所聚，則天地萬物之情可見矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天下崩離則民怨，雖有享祀，與無廟同。王至大聚之時，孝德乃洽，始可謂之有廟矣。以此而用大牲，神明降福。聚道既合，以至有廟，能政孝享爾。王假有家者，《易》家人卦九五詞云：王假有家勿恤。《象》曰：王假有家，交相愛也。王能有家道，在下莫不化之。天下既化，六親和睦，故曰交相愛也。渙卦亦云王假有廟，其義同也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">有國之母，可以長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：有國而茂養百姓者，則其福祚可以長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：母者，道也，以茂養為義。夫所以得稱有國者，衹緣有道。而茂養蒼生若爾，福祚永昌，可以長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：積德臨御，用道養人，萬方歸之，若子之親於母也。則天道所覆，神明感通，卜年八百，未足為永固，可以長久享國矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂深根固蒂，長生久視之道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：積德有國，則根深蒂固矣。深固者，是長生久視之道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫積德之君以道為國，則可以長久。故舉根蒂之喻，以申其義理也。蒂，花趺也。夫草木根深則榮茂，蒂固則不落，乃長久也。以喻積德之君埋根於道，固蒂於德，命延謂之長生，恒照謂之久視。故云深根固蒂，長生久視之道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人君以道德養生靈，以儉嗇理天下。豐財則國富，積德則祚隆，遠近歸心，華戎率服。又能母養萬物，子愛群生，根深則祚曆無疆，蒂固則子孫延永。長生久視，弈葉重光，不可得而倫矣。修道之士，嗇神以安體，積氣以全和，內固三關，外祛萬慮，百神率服，眾行周圓，變化莫窮，享年長久，固蒂於混元之域，深根於何有之庭，與夫九老七元，差肩接武矣。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">治大國章第六十</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明理人儉愛，則萬方早服。此章明花物不擾，則其德交歸。初舉理國之喻，不可有為。次明德及鬼神，兩無傷害。後結歎交歸之德，以勸有國之君。○義曰：大國者有二：其一天子之國，其二公侯之國。夫天子君臨大國，子育萬民，緩之則不恭，急之則離散。以烹鮮為喻，理固然矣。在之以道，則鬼神賓服，幽明各遂，德善交歸。此勸人君用道，理化之旨也。天子之國，四海之內有九州，州方九千里，每州建百里之國三十、七十里之國六十、五十里之國百有二十，凡二百一十國。名山大澤不以封，其餘以為附庸閑田。大國三十者，三公之國也。次國六十者，六卿之國也。小國百二十者，十二小卿之國也。名山大澤與民同財，不得障管，立賦稅而已。此古制也。殷制天子之國地方九千里，中一千里為天子之畿，餘八為州也。周公所制，九州大界方七千里。方千里者四十有九，其一為王畿，餘四十八為八州。各有方千里者六也。殷法凡一州封地方五百里者，不過四，謂之大國。又封四百里者十一，謂之次國。方二百里者不過二十五，其餘方百里者謂之小國，並四十六國。一州二百二十國，則餘方百里者百六十四。凡處地方千里者五，方百里者五十九，其餘方百里者四十一，為附庸地也。天子畿內，方百里之國有九，方七十里之國有二十一，方五十里之國有六十三，凡九十三國。名山大澤不以叔斑。其餘以祿士為閑田。天子所居，亦謂之縣，亦謂之畿。凡九州千七百七十三國。堯舜禹時，諸侯之國有方百里、七十里、五十里。禹時要服內地方七十里。周公復堯舜舊域，以五服為九州，要服之內方七千里。又云：周以千八百諸侯列布於五千里內也。天子百里之內供宮，千里之內以為御衣食，千里之外設方伯。五國以為屬，屬有長；十國為連，連有帥；三十國為卒，卒有正。二百一十國為州，州有伯。八州有八伯、五十六正、一百六十八連帥、三百三十六長。八百各以其屬屬於天子之老，二人，以為天子左右，曰二伯，即周公、召伯，分理於陝是也。千里之內曰甸。甸，理也，千里之外曰采。釆，取其美物也，亦謂之流，或貢或否。天子置三公、九卿，二十七大夫，八十一元士，大國三卿，皆命於天子。下大夫五人、上士二十七人。次國三卿，二卿命於天子，一卿命於其君，下大夫五人、上士二十七。小國卿二人，命於其君，下大夫五人、上士二十七人。斯乃周約唐虞夏殷之法，而增&#20943;之以為國之制度也。成王在豐，既黜殷命，滅淮夷，乃作《周官》，立太師、太傅、太保，玆惟三公，論道經邦，燮理陰陽。少師少傅少保曰三孤，貳公弘化，寅亮天地。天官冢宰，掌邦理，統百官，均四海。司徒掌邦教，敷五典，擾兆民。宗伯掌邦禮，理神人，和上下。司馬掌邦政，統六師，平邦國。司寇掌邦禁，詰奸慝，刑暴亂。司空掌邦土，居四民，時地利。六卿分職，各率其屬，以倡九牧，阜成兆人。此周制也。唐虞設官惟百，夏商宮倍，倍於唐虞。周宮備，故天下乃理矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">治大國若烹小鮮。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：烹小鮮者不可撓，理大國者不可煩，煩則人勞，撓則魚爛。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此喻說也。烹，煮也。小鮮，小魚也。言烹小魚不可撓，撓則魚潰。喻理大國不可煩，煩則人亂，皆須用道，所以成功爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：言理國之難，喻烹鮮之旨。不煩則人化，不撓則魚全。務在安舒，漸臻其化矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以道&#33669;天下，其鬼不神。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：以道臨位天下，不求有妄之福，故鬼無以見其神明也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：以，用也。&#33669;，臨也。人神處幽為鬼。神者，靈效之謂，夫人求則神為應。今若上德之化，人自安全，豈惟上忘帝力，亦不旁請鬼神，故處幽之鬼，無以效其明靈也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：為君以道，天下悅隨。鬼神無以見其靈，吉凶無以施其變。雖神鬼之靈怪，豈能干於有道乎？天神曰神，地神曰衹，人神曰鬼。皆晦而不顯，幽而不明。苟逢道德之君，必無侵傷之害矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">非其鬼不神，其神不傷民。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：上言其鬼不神，非謂鬼歇滅而不神，但有其神而不見怪以傷人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此覆釋鬼無效靈之義。非其鬼不神者，非謂鬼歇滅而不為神，但祆之將興，由人有舋。人恒其德，則神不見怪而傷人。《春秋》曰：其氣焰以取之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道德之主，正直無私。天神不能傷人，人鬼不能害物。幽靈&#28659;匿，祆怪不興。故國之興也，明神降之，以觀其德。四海之神，素車乘雲，來謁武王是也。國之亡也，神亦降之，觀其惡也。石言乎&#26187;，神降于萃，乃鬼神之見怪也。且壺子冥心而大巫波遁，鄴令罄折而河神以亡。此鬼神不能害於有道也。其氣焰以取之者，《春秋》莊公十四年夏，鄭厲公自櫟侵鄭。及大陵，獲大夫傅瑕。傅瑕曰：苟舍我，我請納君。與之盟而赦之。六月甲子，傅瑕殺鄭子儀及其二子，而納厲公。初，鄭有祆焉，內&#34421;與外&#34421;鬥，南門之中內&#34421;死。六年而厲公入，公聞之，問於申繻曰：猶有祆乎？對曰：人之所忌，其氣焰以取之。言若火焰未成而進退之時，以喻人心不堅正也。妖由人興，人無舋焉，妖不自作。人棄常則妖興，故有妖。厲公入，遂殺傅瑕。使謂原繁日：傅瑕貳，周有常刑，既伏其罪。納我而無二心者，吾皆許之上大夫之事，吾願與伯父圖之。且寡人出，伯父無惠言。入，又不念寡人，社稷有主而外其心，寡人憾焉。對曰：先君桓公命我宗人典司宗拓。社稷有主而外其心，其何貳如之？苟主社稷，國內之民，其誰不為臣？臣無二心，天之制也。子儀在位十四年矣，而謀召君昔<span lang="EN-US" style="background: lime">#2</span>，庸非二乎？莊公之子猶有八人，若皆有官爵行賂勸貳，而可以濟事，君其若之何？臣聞命矣。乃縊而死。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">非其神不傷民，聖人亦不傷民。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：鬼見神怪則傷人，聖人有為則傷人。今神所以不見神怪而傷人者，蓋以聖人無為清靜故爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：所言神不傷人者，豈但神靈無效而不能傷害於人，而聖人以道臨人，無為不擾，百姓自正。故云聖人亦不傷人。則鬼神不能見怪以傷人者，由聖人以道往天下爾。將欲發明聖德，故重云亦不傷人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人行大道以君臨，鬼神稟聖德而自靜。既絕有為之擾，自無見怪之傷。此乃鬼神化聖人之道德，不敢傷人，聖人以清靜垂衣，不勞役於群庶也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫兩不相傷者，故德交歸焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：鬼神傷人，則害國虧本。聖人傷人，則匱神乏祀。今兩不傷物，故德交歸。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：兩者，謂聖人與神也。夫人，國之本，亦神之主者。鬼神傷人，則害國之本；聖人傷人，則匱神之主。兩不傷害人，故德交歸。豈惟神聖獨豐，抑亦兆人咸賴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人為邦本，本固則邦寧。人為神主，主安則神享。聖人以道為理，既不傷於人，鬼神感聖之功，亦不害於物。兩者相悅，二德交歸。《春秋》隨季良諫隨侯曰：夫神依於人。人者，神之主也。《尚書‧甫刑》曰：一人有慶，兆民賴之。十億曰兆，舉其多也。天子以道不傷於人，神感其化，兩無傷害，四海並安，故云兆民咸賴。賴，倚賴也。匱，乏也。虧，損也。此蓋顯明以道為國，其利弘多，不唯寰海宅心，信亦鬼神賓服。理身若此，何妖惑之能干耶？人為神主者，《春秋》僖公十九年，宋桓公使邾文公用鄫子於次睢之社，司馬子魚曰：古者六畜不相為用，小事不用大牲，而況敢用人乎？祭祀所以為人也。夫人，神之主也。用人，其誰享之？齊桓存三亡國以屬諸侯，義士猶曰薄德，今君一會而虐三國之君，言執滕子用鄫子也，又用諸淫昏之鬼，將以求霸，不亦難乎？得死為幸。恐其亡國也。子魚，宋公子目夷也。睢水自汴入泗，而有妖神，東夷殺人以祭之焉。六畜不相為用者，如祭馬祖，不可用馬，況用人乎？今聖人以道育之，鬼神交福，兩不相咨，可謂玄德乎。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之四十一竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">所謂三時：據《左傳》，『三時』當作『馨香』。<span lang="EN-US"><br>
		#2</span>而謀召君昔：據《左傳》，『昔』當作『者』。</span><span lang="EN-US" style="font-family:新細明體;
color:maroon">&nbsp;</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
