<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經廣聖義卷之四十八</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon">唐廣成先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		民之饑章第七十五</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明有為則輕死，必犯司殺之諫。此章明厚斂則人貧，是生有為之弊。初三段迭明所以為弊。夫唯下結歎令其貴生。○義曰：致理者何？道德為本，任道則無為澄靜，用德則有裕和寧，素一臺而不為，惜十家而屬念。以儉以約，俗人阜豐，奈何聚飲無厭，誅求莫已，男力耕而腹歉，女勤織而身寒。若彼有為，使其輕死，一至於此，夫何痛哉？惟能不厚其生，各全其分，天和不喪，是曰貴生。示以柔弱堅強，俾體之而修勵爾。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">民之饑，以其上食稅之多，是以饑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：天下之所以饑乏不足，以其君上食用賦稅之太多故爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫人，國之本也。若政煩賦重而人貧乏，則國本斯弊，弊則危矣。是以下人不足，由君上食用賦稅之太多，是以令其饑乏爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：立法垂憲，古有明文。食也充君之庖，稅也輸國之賦。什一之稅，務在其輕。賦重則人貧，賦輕則人足。人足則國泰，人貧則國危。理在酌中，法無太酷，所以鑄刑書而物怨，作兵賦而邦貧。齊侯以重斂致亡，田氏以厚施威霸。皎然在目，居之鑒焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">民之難治，以其上之有為，是以難治。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：天下之人所以難化者，以其君上之有為。有為則多雜，多雜則詐興，是以難理。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：蠢爾蒼生，資君以理。為理之本，諒在無為。故我無為而人自化。今人所以難理者，由君上之有為。有為則政煩而人擾，動生大偽，是以難理。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：君之理人，本乎清靜，不作無益之事，不興無用之功，不矜威武之能，不尚淫奢之巧，無為自化，恬澹居先，則詐偽不生，禍亂不作。法作而人去之，殷人作誓而民始叛，周人作盟而人始疑。今其外施威武，有輓運之勞，內事淫奢，有誅求之苦，上有玉食繁華之猒，下有糟糠不足之悲。綱密令苛，求理難矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人之輕死，以其求生之厚，是以輕死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：天下之人所以輕死者，以其違分求生太厚之故，是以輕死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：人之所以輕入死地，喪其生者，皆以其違分求生，養生太厚，不顧刑網，以徇所求，是以輕死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：皇天育人，生有定分，降年有永有不求，必在養之得所，任以自然，但虛心則道臻，窒欲則心守泰定，然後發乎天光，則不求其永自延永矣。若厚於奉養，力以求生，或餌金石以毒其中，或因鼓怒而傷其氣，但營難得之貨，或求過分之能，本欲希生，反之於死，是生生之厚也。所以栖鳥於火林之上，未念其寒；養魚於沸鼎之中，本哀其冷。養之失理，及以傷生。世愚之情，斯可哀矣。聖人欲去其厚而適其分，則道可得矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">夫唯無以生為者，是賢於貴生。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：自然之分足則生全。若過養其分，分過則生亡。故夫唯無以厚其生為者，是賢於矜貴其生也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫生也有涯，安分則足。既不可違，亦不可加。若營生於至富之外，則惑矣。故不厚其生而生全，求厚其生而生喪。故知夫無以生為憂者，是賢勝於矜貴其生之人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：稟生有分，賦命有常。守其分則可以永全，失其常必之死地。是以聖人垂戒，不欲厚以求生。賢士知微，自可任於天授。此所以戒人君，違分則國傷人弊，守文則物泰時康，順道循常，斯為當矣。可謂賢於貴生，明於用道也。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		民之生章第七十六</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明厚斂則人貧，是生有為之弊。此章明有為則心欲，故喪和氣之柔。初標生死之二徒。次舉草木之兩喻。結以強大處下，戒令必守和柔。○義曰：前以賢於貴生，不為過分之養。此乃資於用弱，可以保其和柔。明堅強不可以執持，謙下所宜於從事。兵強必為國害，木槁由其氣衰。勸守沖和，戒為強大，示以張弓之喻，欲明舉下抑高，此其旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人之生也柔弱，其死也堅強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：人之生也，和氣流行，百骸以之柔弱。人之死也，和氣流散，四支以之堅強。言此者示柔弱堅強，為生死之戒。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：人稟沖氣，百骸以之和柔，百神衛於百關，六氣行於六府。所貴者存神養氣，體道懷柔。著生品於南宮，削死名於北府，延生久視，其在玆乎。如其神魄&#28659;飛，沖和稍散，遽同草木，委化泥沙。失彼至柔，斯為痛矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">萬物草木生也柔脆，其死也枯槁。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此舉喻也。萬物草木氣聚而生，故枝葉敷榮而柔脆。氣竭而死，則條榦變衰而枯槁。前明有識，此舉無情。無情者以氣聚散為榮枯，有識者以道存亡為生死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：萬物與人同資於道，道以運氣，氣以致和，雖有識無情肖形各異，生之與死稟受不殊，而道在則能生，道去則為死。故經冬之草，覆之可以延期；夭脆之年，修之何妨降永。所要服勤於鍊餌，豈宜甘委於幽泉。違道強梁，可為之戒。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">故堅強者死之徒，柔弱者生之徒。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：生之柔弱，和氣全也。死之堅強，和氣散也。欲明守柔弱者全生保年，為強梁者亡身失性。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此結前義也。言草木生則柔脆，死則堅強。知人為堅強之行者，是入死之徒；為柔弱之行者，是出生之類。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：聖人念彼強梁，重為戒訓。舉草木生死之喻，為人倫強弱之規。強梁為入死之階，所宜授革。柔弱為出生之要，必務堅持，無曠精修，自投死地。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">是以兵強則不勝，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：見哀者勝，故知恃強者必敗。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此下轉結前義也。用兵有言，以慈為主。故云恃強則敗，欲明人恃強則死矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：夫興師問罪，薄伐禦戎，先之以三令五申，教之以六技金版。既定前偏後伍，仍資地利人和，蓋不獲已而行，豈欲矜於剿戮？符堅百萬、秦繆二崤，疋馬不迴，隻輪莫返，此兵強侮敵，敗也宜乎。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">木強則共。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：木本強大，故處於下。枝條柔弱，共生於上。蓋取其柔弱者在上，強梁者在下也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：木本強大，故處於下。枝條柔弱，共生於上。蓋取其柔弱者在上，強梁者在下也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：木以本大居下，固其宜然。末大於本，固非其稱。諺曰尾大不掉，國之所戒。趙氏以之傾&#26187;，田氏以之易齊。子之致疑於燕，太叔見敗於鄭。豈非末大於本，臣強於君，守理非順也。合手曰拱。昔桑穀生於殷朝，七日大拱。秦伯怒於奏叔，墓木拱矣。皆木大合拱之謂也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">強大處下，柔弱處上。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：結上文木根本強大，則枝葉共生其上之義。欲明強梁之人，常在柔弱之下矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：人以謙讓能制猛毅之夫，枝惟纖柔遂居大本之上。所宜克崇謙靜，深戒剛強。吞七國之贏秦，竟亡匕鬯；統千夫之盜跖，終喪形軀。然後止水瑩心，清恬養性，處不&#20105;之地，居自得之鄉。翥景乘風，斯可得矣。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		天之道章第七十七</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明有為則心欲，是喪和氣之柔。此章明強梁必招損，故舉天道之喻。初一句標天以申戒。次五句舉喻以明天。又八句總合前義。是以下舉聖德以結勸爾。○義曰：共木垂喻，以柔是而強，非張弓之道。蓋抑高而舉下，是則有餘招損，虧盈益謙，終以慎靜為基，不尚高強為勝。續以攻堅之理，益明顯戒之文。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">天之道，其猶張弓乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注；天道玄遠，非喻不明。故舉張弓以彰其用。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此法喻雙舉也。夫天道玄遠，非喻不明，故舉張弓以昭天德。張弓之法，其如下文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">義曰：夫蒼旻在上，廣覆</span><span style="font-size: 9.0pt; font-family: 新細明體; color: maroon">原缺七字。</span><span style="font-family: 新細明體; color: maroon">虛無之氣，指喻斯見，可明高下之規。蓋以人道乖真，滅不足而為事，天道惟正，損有餘而表均。所以舉下抑高，類彼遏強撫弱，不居不恃，晦智韜賢，法喻雙標。此其旨矣。天道遠，人道邇者，子產語祀&#31432;欲禳火之詞也。且天道雖遠而曆象可觀，將戒於人。舉天道以為喻，蓋欲世人遵仰上玄，稽考天意，稟而為戒，理在必行爾。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">高者抑之，下者舉之，有餘者損之，不足者與之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：張弓如此，乃能命中。是猶天道虧盈益謙，欲令人君法天字人。故示舉下抑高之道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫弓之為用，當合材定體，弛張調利。高者抑之，下者舉之者，為架箭之時準的也。有餘者損之，不足者與之，為發矢之時遠近也。如此則能命中矣。天道亦然。日月寒暑一往一來，來者損其有餘，往者與其不足，則成歲功矣。人君者當法於天道，抑強扶弱，損有利無，故舉虧盈益謙，欲令稱物平施爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：天道玄微也，而陰陽自運，清濁皎分，寒暑晦明，靡差於晷度。緯候躔次，無爽於洪纖。大則橐籥萬殊，牢籠海嶽，細則推遷黍累，通貫毫犛。誠哉信哉，不紊不忒。其比喻也，以天道惡盈滿，張弓之抑高，人道好謙和，若張弓之舉下。欲使人挫&#20943;高亢，執守謙卑爾。夫為弓者必品乎木性，審以騂文，合輕重之宜，無偏邪之失。然後貞金鏃矢，神膠拂弦，中則主皮，射無虛發。所謂舉下抑高為準也。天道君德，上下相應，故當法天之用，如弓之法焉。人君所以振滯燭幽，興滅繼絕者，舉下也；易強禁暴，挫銳摧兇者，抑高也。如此則賞刑允當，名器不愆，下無偏黨之非，上&#21494;太平之化矣。《周禮》弓人為弓，聚榦、角、筋、膠、絲、漆六村以其時，六材既聚，巧者和之。相榦欲赤黑而陽聲，射遠者用勢，射深者用直。相角欲青白而豐末，凡角秋殺者厚，春殺者薄，&#31305;牛之角直而澤，老牛之角彌而碏。三色既具，戴者為良，則可以冬&#25208;榦，夏理筋，春液角，秋合絲、膠、漆，寒定體則張之不流。材美工巧，為之以時，謂之三均。均三謂之九和。上制六尺六寸，中制六尺三寸，下制六盡。於是控引有往來之體，遲速有安危之名。故有危弓安矢，安弓危矢焉。荊榦燕角，材之美也。和弓垂矢，古之寶也。矢之法，凡矢人為矢，兵矢田矢，二前三後。三分其長而殺其一，五分其長而羽其一。水之以辯陰陽，夾陰陽以設其比，夾其比以設其羽，三分其羽以設其刀。夾而搖之，視其豐殺之節，撓之視其鴻殺之稱。茀矢三分，一前二後。殺矢七分，三前四後。前弱則勉，後弱則翔，中弱則紆，中強則揚，羽豐則遲，殺則趮。苛欲生而搏，材美工巧，雖疾風亦不之憚矣。弓矢之製，選材俟時，因工施巧，乃能命中，況於人乎？虧盈益謙者，《易》謙卦云天道虧盈而益謙，謂&#20943;損盈滿，增益謙退，亦如日昃月虧，是抑高舉下之義也。又稱物平施，亦謙卦之詞，言物之先多者而得其施。物之先者亦得其施，多之與少皆得其益，亦云多者用謙以裒之，少者因謙以益之。謙之施與，皆不失平也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		天之道，損有餘補不足。人之道則不然，損不足以奉有餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：天道平施，哀多益寡。人則違天，翻損不足也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此明人道不能同天損益，注云裒多益寡者，《易》謙卦之詞也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：天道均平有餘，必損不足，必與人道反此。滅不足而奉有餘，所以富室飫其珍鮮，貧者歉其藜藿，則違於道矣。裒多益寡者，《易》謙卦之《象》：地中有山，謙，君子哀多益寡。裒，聚也。寡，少也。益，與也。多者得謙物更裒聚，彌益其多。寡者用謙物更進益，是謂均平之道。亦云裒，取也。&#20943;取多者，益於寡者，乃合舉下抑高、虧盈益謙之義。理國和民之要，修身合道之規，此其特也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">孰能以有餘奉天下？惟有道者。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：誰能以己之有餘以奉天下之不足者乎？獨有道者能也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：孰，誰也。老君疾時不能同天道下濟，以卹於人，光大其德，故舉天道以勸云：誰能同天之道，損其有餘以賙奉不足者乎？惟有道之君乃能然爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：卹，賑救也。損，抑&#20943;也。賙，贍也。天道下濟者，《易》謙卦象詞也。世人所行，反於天道，&#20943;其不足奉彼有餘，豈獨害人，況乃違道，誅斂無已，凍餒莫哀。老君&#28067;發聖言，愍其無告，曰孰能滅己有餘卹人不足，順天育物者，惟有道之君乎。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">是以聖人為而不恃，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：聖人法天，稱物均施，施平於物，而不恃其功。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此引聖人以證上有道之義。恃猶矜恃也。聖人法天平施，德被於物，不見其功，故云不恃。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：聖人圓通智慧，因物為心，猶天地之發生，不言其德，類陽和之煦嫗，不恃其恩。雖不恃不處，而其道愈廣矣。稱物平施，已見上解也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">功成不處。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：推功於物，不恃其成者，賢能也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：聖人知功成而處，天必損之，故雖道洽寰區，功濟天下，歸美名於群材，而不處其功勣爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：舉聖人之德，況有道之君，皆以法道為順天平施，澤及物而不恃功，配天而不居道德，巍巍與天並矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">其不欲見賢。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：聖人所以推功不處者，不欲令物見其賢能也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此結釋不恃不處之意也。其不欲見賢者，聖人雖盛德內充，而嘉聲外隱，所以不恃為、不處功者，正欲隱德晦名，不欲令物見其賢能爾。此亦損有餘之意也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：大聖之德，冥合玄功，而內照應微，外混於物。蓋恐德彰則慈愛立，慈著則功用存，將欲隱功行於已成，&#28659;德化於不宰，符舉下抑高之旨，契正言若反之文也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經廣聖義卷之四十八竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
