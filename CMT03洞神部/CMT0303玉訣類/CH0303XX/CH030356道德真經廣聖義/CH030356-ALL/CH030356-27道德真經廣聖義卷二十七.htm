<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經廣聖義卷之二十七</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon">唐廣成先生杜光庭述</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		道常無名章第三十二</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明佳兵不祥，故有道不處。此章明侯王守道，則萬物下賓。首標無名將以明道，次舉守道而能降瑞，始制下廣其制用，譬道下將示結成。○義曰：兵之佳也，為天下之凶，樸雖小也，為天下之大。王侯能守，萬物所宗，道化既行，天地降瑞。不煩教令，民自和平。君保制御之功，物得依歸之所。萬國親附，如水朝宗于海焉。以玆善化之君，不在兵強之美也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道常無名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：道以應用為常，常能應物，其應非一，故於常無名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：應用不窮，惟感所適，道之常也。常在應用，其應非一，故於常無名，故云常無名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：道之為用，無為焉而無所不為。統御陰陽，包羅覆載，乾以之動，坤以之寧。其通生也，為天下之至通焉。其幽奧也，為天下之至賾焉。應用無窮，周流不極，纖芥得之而生植，天地得之以圓方。而真常之道，澹然冥寂，不可得而名也。名言理絕，故常無名。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">朴雖小，天下不敢臣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：朴，妙本也。妙本精一，故云小而應用。匠成則至大，故無敢以道為臣者。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：朴，妙本也。語其通生，則謂之道，論其精一，則謂之朴。妙本精一，故云小耳。而應用匠成，通生一切，則至大也。故無敢以道為臣者爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：端寂無為者，道之真也。故謂之朴。生成應變者，朴之用也。故謂之道。道、樸，一耳，非一而一是謂真一。真一者，杳冥之精，真中之真也。一非多法，故云小。以此真一，生化萬殊，其大無大，其上無上，孰敢以道為臣乎？臣者，下於君者也。《春秋》曰：天有十日，人有十等。下所以事上也，上所以供神也。男曰臣，女曰妾。故王臣公，公臣大夫，大夫臣士，士臣皂，皂臣輿，輿臣隸，隸臣僚，僚臣僕，僕臣臺。馬有圉，牛有牧，以待百事。普天之下，莫非王土，率土之濱，莫非王臣。而自古及今，無敢以道為臣也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">侯王若能守，萬物將自賓。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：侯王若能守道精一，無為而化，則萬物將自賓服矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：言王侯若能抱守妙本精一，無為無事，則八埏仰化，四海歸仁，沐德飲和，將自賓服矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：王者，四海之尊。侯者，五等之二。周設五等之爵，公侯伯子男也。先王制法，則有天子、諸侯、卿、大夫、士，亦有五等，而兼王焉。其制服土地，禮節降殺，亦有五等。則以王統天下，諸侯各理其國，卿大夫士以為陪臣，佐王者也。言侯王能守道者，舉其有土之尊，能守道化物，則八埏四海之人，仰其道德，歸其至仁，沐其盛德，飲其和煦而自賓服矣。埏，封域邊陲也。賓，順也。外國順化，謂之賓服。要荒之外來附中國，則客禮而賓。附，率服也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">天地相合，以降甘露。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：侯王守道以致和平，則無淩沴&#28798;害。地平天成，二氣交泰，以相和合，降洒甘露，善瑞侯王也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：諸侯守道於其國，王守道於天下，則能致天地和平，無&#28798;害氛沴之變。地平天成，不失其序，天地二氣交泰和合，而能降瑞也。《易》泰卦《彖》云天地交泰，又云天地交而萬物通也，上下交而其志同也。夫天地之道，陰陽相感，寒暑相循，氣交則萬物生化，各得其宜。萬物得宜，和氣交合，則禎祥降焉。甘露者，美露也，神靈之精，仁瑞之澤，其凝如脂，其甘如飴。一名甘露，一名天酒，《禮斗威儀》曰：人君乘土王，其政太平，則甘露降。《稽命徵》云：稱謚正名，則甘露降於竹&#26658;。《孝經援神契》云：德至天則甘露降。甘露者，中和之氣也。《鶡冠子》云：聖人之德，上及太清，下及太寧，中及萬靈，則甘露降而物無不盛也。得而飲之，壽八百歲。《天文錄》云：天乳一星在氐宿北，主甘露星，明則甘露降也。《逸書》曰：地平天成，稱也。言地平其化，天成所施，上下相稱為宜也。淩者，氣相亂也。沴，妖氣也。&#28798;，禍也。害，傷也。瑞，祥符也。致者，不召而至也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人莫之令而自均。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：侯王抱守精一，則地平天成，交泰致和，故降酒甘露。夫甘露之降，蕭蘭俱澤，不煩教令而自均。平，取譬侯王稱物平施者矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：莫，無也。言天降甘露，惠施無心，人無命令，自均若一。亦如侯王稱物平施，無偏無黨。既惠化而大同，自東自西，亦何思而不服。又解云：言侯王守道以致善瑞，則人自和平，無煩命今；自然均一爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：蕭，艾蒿也。蘭，香草也。澤，潤也。侯王以道化人，天賜嘉瑞。國既有道，人自和平，不煩施令，自然均普。《尚書•洪範》曰：王道平平，無黨無偏。王道蕩蕩，無偏無黨。民既和平，無偏曲之私，黨附之勢也。稱物平施者，《易》謙卦《象》曰：君子裒多益寡，稱物平施。言物之多與寡，皆得其施。裒其多者，以益於寡，是曰均平矣。惠化，仁化也。大同者，天下為公也。自東自西者，《詩•文王之什•文王有聲篇》云：自東自西，自南自北，無思不服。言武王作色鎬京，行辟雍之禮，四方來觀者，皆感其德，心無不歸伏。自，從也，用也。謂有道侯王，天致善瑞，人自和平，東西南北無不率服，不煩教令，均一平普。亦如四方之人，樂文武之化也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">始制有名，名亦既有，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：人君以道致平，始能制御有名之物。故有名之物，亦盡為侯王所有矣。既，盡也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：制，御也。有名者，天下有名之物也。既，盡也。言侯王抱守精一，則天降善瑞，惠化無心，均平若一。如此始能制御有名之物，物歸有道，故有名之物亦盡為王侯所有矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：有道侯王，天地合德，善瑞應之，上下無間。四海歸之，有名之物皆歸善化矣。四海者，侯王所統也。弘道建德，人皆化之。境寓之內，率土之濱，孰非侯王之物？亦猶山林非欲於飛鳥虎狼，茂盛深密，飛鳥虎狼自來歸之；江湖非欲於魚鱉蛟龍，廣大渺漫，魚鱉蛟龍自來歸之；王侯非欲於有名之物，道德仁惠，有名之物自來歸之；修身非欲於道，虛無&#20914;寂，道自歸之。萬物感致，在於所修也。均一周普，天下和平，在於所化也。善之歸己，道之感通，物之從順，在於崇德也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">夫亦將知止。知止所以不殆。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：若侯王能制有名之物，則夫有名之物而將知依止於侯王。知依止有道之君，所以無危殆之事。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：殆，危殆也。侯王守道而化，萬物自賓服。則夫有名之物，亦將依止於侯王。能依止有道之君，所以無危殆之事矣。故云知止所以不殆。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：侯王道化合天，中外寧一，疆域之內，動植有名之物，皆隨其疆土為王侯所有。物依有道之境，故無殆壞之危。任春夏以生成，隨秋冬之搖落，不天不殰，無北無瘥，不為外敵所侵，不為淫刑所及，一一遂性，何危殆之有乎？此聖旨也。今釋侯王以道化人，應天降瑞，人歸其化，天下均平，侯王當守道撝謙，膺受符瑞，知止畏慎，以副天心，則無危殆之事。若睹其天瑞，束此人和，縱大其心，改易其志，矜功伐善，則祥不勝驕，其身危殆矣。昔紂宮中小鳥生鳥烏，以為國興之瑞，矜憍肆欲，造作多端，以至亡滅。老君恐後之帝王恃有祥瑞，因此憍矜，故戒之云知止所以不殆。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">譬道之在天下，猶川谷之與江海。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：天降甘露，以瑞有道之君；在宥天下，天則應之。猶川谷與江海通流爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此結侯王守道，則天必應之，故云譬有道之君在理天下，陶以仁德則自致太平，和氣感天，天瑞必應，猶川谷之水而與江海通流爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：守道侯王，德與天應，善化和合，以感太平。天應之禎祥，如川谷之通海，此聖旨也。今釋云若侯王上感天瑞，下得人心，四海萬方率為臣妾，復能因其感瑞，夕惕兢修，翼翼乾乾，日慎一日。既無危殆之事，遠人慕其善化，重譯來賓，如川谷之朝宗，江波之赴海，遠近歸往，國祚繁昌矣。理身者以心為帝王，藏府為諸侯。若安靜心王，抱守真道，則天地元精之氣納化身中，為玉漿甘露，三一之神與己飲之，混合相守，內外均和，不煩吐納存修，各處玉堂瓊室，陰陽三萬六千神，森然備足，栖止不散，則身無危殆之禍，命無殂落之期，超登上清，汎然若川谷之赴海，而無滯著也。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		知人者智章第三十三</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明侯王守道則萬物自賓，此章明以賓服有道之君，皆由自知自勝。自知則明了，自勝則全強。結以死而不亡，戒令不違天理爾。○義曰：侯王所以守道化行，萬物歸宗者，以其能了自知之明、自勝之強，知足不貪，勤行於道，所以道合天地，不失其常。得全分理之終，不為夭枉之喪，故能允合，不違天理之戒也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">知人者智，自知者明。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：智者役用以知物，明者融照以鑒微。智則有所不知，明則無所不照。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：知，識察也。夫心與境合，是以生知，生知之心識察前事，是名知法。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：心之惠照，無不周遍。因境則知生，無境則知滅，所以役心用智者，因境而起也。境正則心與知皆正，境邪則心與知皆邪。苦樂死生吉凶善惡，皆由於此也。故心者入虛室則欲心生，入清廟則敬心生。萬境所牽，心隨境散。善之與惡，得不戒而慎之乎？夫知人者為智，《尚書》所謂知人則哲也。知人者，昔宋宣公捨其子與夷，而立其弟如，是為穆公。《春秋》隱公三年秋，宋穆公疾，召大司馬孔父而屬之曰：先君捨與夷而立寡人，寡人弗敢忘。若以大夫之靈，得保首領以沒，先君若問與夷，其將何辭以對？請子奉之，以主社稷。寡人雖死，亦無悔焉。孔父曰：群臣願奉公之子憑也。穆公曰：不可。先君以寡人為賢，使主社稷。若棄德不讓，是廢先君之本也，豈曰能賢？光昭先君之令德，可不務乎？吾子其無廢先君之功。乃以其子憑出居鄭，以讓與夷而立，是為殤公。君子曰：宋宣公可謂知人矣。立穆公，而其子享之，命以義夫。《商頌》曰：受殷命咸宜，百祿是荷。其是之謂乎。斯知人之至也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：言人役心生智，知前人之美惡者，則俗謂之智爾。若反照內察，無聽以心，了觀其心，不生知法，能如此者，是謂明了。故云知人者智，自知者明。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：世人因境役心，乃至分別，察他人之善惡，考身外之短長，不求所以知而求所不知，捨己傚人，以衒其智，是拾種種之民，而悅夫役役之佞，釋夫恬澹無為，而悅夫哼哼之意，以亂天下者，智之過也。故上悖日月之明，下鑠山川之精，中隳四時之施，虫耑蝡蚊之蟲，蛸翹之物，莫不失其性矣。孔子謂顏回曰：無聽之以耳，而聽之以心；無聽之以心，而聽之以氣。於智忘智，在知忘知，觀妙守無，是為明了。此莊子云孔子語顏回心齋也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">勝人者有力，自勝者強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：能制勝人者，適可謂，有力。能自勝其心使柔弱者，方可全其強矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：勝人者，謂以權智制勝於人，如此之人，適可謂之有力爾。自勝者，謂自能制勝其心，使心柔弱。柔弱之道，物不能加，故可全其強爾。故下經云守柔曰強，又曰柔勝剛，弱勝強。故云自勝者強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：人或持君之權，以制於物，運其威勢以臨於人，人望而畏之，是為有力矣。而不知自以無為之道，內伏其心，心既無為，志則柔弱，心虛志弱，物不敢侵，是為強矣。勝人者力盡勢移，則歸於死，自勝者心冥道契，必至乎仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">知足者富，強行者有志。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：知止足者無貪求，可謂富矣。強力行者不懈怠，可謂有志節矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：知足在心，心若知足，則無貪求，雖簞食瓢飲，傲然自足，可謂富矣。強勉力行，曾不懈怠，自知自肚，終久不渝，可謂有志節矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：貪之與廉，由心而已矣。心足者，雖顏子一瓢之飲、楊雄十金之產，不改其樂而常足焉。心不足者，雖申侯之專利不猒、駟泰之車服滿庭，而未嘗足矣。則顏子楊雄可謂富也。強力為善，守道不回，可謂自勝而強，有不渝變之節矣。夫強者，在用道也。強大有道，不戰而&#23557;；小弱有道，不&#20105;而得。信可強行於道，而堅其志節也。《易》曰君子以自強不息。簞食者，《論語》云：賢哉回也，一簞食，一瓢飲，處陋巷，人不堪其憂，回也不改其樂。簞，小筐也。以簞為食器，以瓢為飲器。陋巷，隘巷也。言顏回固貧，而守道以自樂也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">不失其所者久，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：知足強力，不失其所琚A則是久於其道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：知足強力等行，人所常行，若不失所琚A即是久能行道者矣。又解云：動不失所者，則可以長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：知足不貪，安貧樂道，力行趣善，不失其常，舉動通時，自得其所者，所適皆安，可以長久。《易》曰：不琩隡w，或承之羞。是則人之操行，務於琱[，不失其所也。失其所者，必蹈禍患。如鄭太叔段寵而無猒，大夫祭仲諫莊公曰：不如早為之所，無使滋蔓，難圖也。蔓草猶不可除，&#20917;君之寵弟乎？莊公不從。既而太叔命西鄙北鄙貳于己，侵地至于稟延，乃完城郭，聚人民，繕甲兵，具卒乘，將襲鄭。公命大夫子封帥車三百乘以伐京太叔，入鄢。公伐諸鄢。五月，太叔奔恭，遂克之。初以莊公之母武姜，寤寐而生莊公，名之為寤生，遂惡莊公而愛太叔段。及段欲襲鄭，武姜將啟之。至是，既克段，乃寘武姜於城穎。誓之曰：不及黃泉，無相見也。既而悔之。穎谷封人考叔因食捨肉，而諫莊公納之，掘地及泉，與武姜隧而相見，為母子如初。《春秋》書曰鄭伯克段于鄢，譏其失教也。此言縱太叔之過，使其貫盈而後殺之，是不早為其所，失所之致也。若太叔不失其所，安及此禍哉？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">死而不亡者壽。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：死者，分理之終。亡者，夭枉之數。壽者，一期之盡。夫知人勝人，必招殃咎。知足強力，動得天常。得天常者，死而不亡，是一期之盡，可謂壽矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：死者，分理之終。亡者，夭枉之數。壽者，一期之盡。言委順得常，不失天理，頹然任化，而去者得一期之盡，可謂壽矣。若不鞭其後，生理不全，雖單豹有嬰兒之色，張毅有豐高之貴，不終天理，焉得謂之壽乎？故莊子曰天下莫壽乎殤子，而彭祖為夭。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：人生天地間，有生則必有死。生者天地之委和，死者天地之委順。安其和而處其順，是得其常也。反此者，庸非夭乎？《河圖》曰：人之生也，天與之筭，四萬三千二百筭，主日也，與之紀，一百二十紀，主年也。此為生人一期之數矣。得金丹不死之道者，則延而過之。無修養之益，有&#20943;奪之過者，則不足而夭枉之矣。《黃庭經》云：百二十年猶可還，過此守道誠為難，唯待九轉八瓊丹，要復精思存七元，日月之華救老殘。此明修之，可以延益也。若守其素分，委任天和，乘化而來，任化而往，生也。若浮，死也。若休盡所稟之一期，亦謂得其壽矣。不及此者，夭枉而亡也。《莊子•達生篇》田開之謂周威公曰：祝腎云：善養生者，若牧羊然。視其後而鞭之。魯有單豹者，巖居而水飲，不與人共利，行年七十而有嬰兒之色，不幸為餓虎食之。有張毅者，高門懸箔，無不走也，行年四十以內熱之病死。豹養其內而虎食其外，毅養其外而病攻其內。此二子者，皆不鞭其後也。謂其守一方之事，至於過理者，不及於會通之適者也。鞭其後者，去其不及耳。是二子不終天理，為夭枉而亡也。達生化之旨，當生不樂，將死不懼，則殤子為壽，彭祖為夭也。《莊子•齊物篇》云：天下莫大於秋毫之末，而太山為小。莫壽乎殤子，而彭祖為夭。天地與我並生，而萬物與我為一。兔秋生毛曰秋毫也。凡人年十九已下為殤。此明道與俗反爾。人世之情，小則企尚，大則驕盈。以道觀之，無盈無企，其致一也。死者，天子曰崩，諸侯曰薨，卿大夫曰卒，士曰不祿，庶人曰死。人之死生，雖賦以天命，然亦繫其所履。君子察其所履，而知其壽夭。《易》履卦云視履考祥是也。《春秋》楚伐宋還師，鄭人享之九獻，用周人上公之禮也。庭實旅百，加籩豆六品。享畢，夜出取鄭文芋之女二姬以歸。叔詹曰：楚王其不以壽終乎。為禮卒於無別，不可謂禮。將何以服諸侯？是以知其不遂霸也。其後果敗於城濮，終為商臣所弒焉。《春秋》僖十一年，周襄王使內史過賜&#26187;惠公之命，惠公受王命而墮<span lang="EN-US" style="background: lime">#1</span>。史過歸，告王曰：&#26187;侯其無後乎？王賜之命，而墮於受瑞。先自棄也已，其何繼之有？夫禮，國之幹也；敬，禮之輿也。不敬則禮不行，禮不行則上下昏，何以長世？十四年，惠公與秦戰於韓原，為秦所擒。二十三年卒。皆如史過、叔詹之言。是則君子察人所履之行，則知壽夭。&#20917;於修至道，養元和，而不能長生乎？</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經廣聖義卷之二十七竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">#1 </span>
		<span style="font-family: 新細明體; color: maroon">
		惠公受王命而墮：據《左傳》，『墮』當作『惰』。下文同。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>