<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之三十二</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">反者道之動章第四十</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明天地得一，以戒矜執之弊。此章明權實兩行，將申反經之美，不矜則全。夫貴本合義則方可與權，欲令深悟道元，所以再明沖用。○義曰：夫沖用之道妙本之元，包括有無，貫穿天地，天地得之以寧以永，萬物得之以生以成。理國之君當法道化以無為，不可徇名稱而矜執必矣。故戒之以賤下為基，忘元喪本，故示之以權變為用，權變以反本，合沖用於玄功矣。此章之大旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">反者道之動。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：此明權也。反者，取其反經合義。反經合義者，是聖人之行權。行權者，是道之運動。故云反者道之動。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：反以反俗為義，動是變動之名，謂權道也。言眾生矜執其生，而失於道。故聖人變動設權，令物反俗順道爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫物順道則生，失道則死。其故何哉？道本無事無為，人尚有為有事。道本無情無欲，人尚有欲有情。故俗與道反，而去生從死也。經云動之死地，以其生生之厚。又云人之輕死，以其求生之厚。是以輕死所謂求生之厚者，就欲羨利，徇俗趨名，役性勞神，圖功慕賞，本為養身之具，不知求非其分，反喪其生。&#21556;子云：天地之生禽鳥也，猶衣之以毛羽，供之以蟲粒，況於人乎？衣食者，雖養身之所切，亦可委心任運，豈在躁求乎？不能體道全生，委心順命者，是謂執其生而失於道矣。若能祛躁求之妄，安順命之懷，體彼恬愉，生可全矣。理國者任物之性，順天之時，息苛暴以惠人，輕賦傜而育物，無拓土開疆之欲，自戢五兵，無崇臺峻宇之奢，自清庶務，躋生靈於壽域。斯可謂反俗順道乎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：注云反經合義者，經，常也。義，宜也。令貴以賤為本，高以下為基，有以無為用。初則乖反常情，而後順合於道，故謂此之為運動也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：經者，常法也，垂訓而不移。義者，通理也，因宜而適用。世以高貴為重，卑賤為輕，咸慕高而&#24323;卑，捨輕而從重。經文垂教，言高因下而顯，貴假賤而明，故以賤下為高貴之基。孤寡為侯王之稱，使其貴不忘賤，受福於無窮，高不忘卑，保身於不殆。斯為道之動，用使反常俗之情，各復自然之道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：孔子曰：可與立，未可與權。道反常而難曉，故舉當隸之喻，言其華反而後合，以喻權道，先逆而後順也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：《論語‧子罕篇》孔子曰：可與共學，未可與適道。可與適道，未可與立。可與立，未可與權。此言人適於學，或得異端，未能之於道，或能之於道，未能有所立，未必能權。權者，量其輕重也。棠棣之華，偏其反而，豈不爾思，室是遠而。此逸詩也。棠棣，栘也，其花先反而後合。賦此詩，意蓋喻權道，先逆思後至於大順也。思其人而不得見者，其室遠也，以言思權而不得見者，其道遠也。子曰：未之思也，夫何遠之有？言思者當其反，是不思所以為遠，能思其反，何遠之有？言權可思知，惟不知思耳，思之有次序，斯可知也。故謂權道者，為國之利器，用須得其人，得其人則反俗而合道，非其人則反而為亂矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">弱者道之用。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：此明實也。弱者，取其柔弱雌靜。柔弱雌靜者，是聖人之所實處，實道之常用，故云弱者道之用。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此明實道也。人皆賤弱而貴強，是知強梁雄躁者，是俗之用也。道以和柔而勝剛，是知柔弱雌靜者，是道之常用。故云弱者道之用。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道先柔弱，俗貴強梁。柔弱為保生之徒，強梁為取敗之本。經云強梁者不得其死，吾將以為教父。執此以訓，使人棄強守柔，捨躁歸靜也。夫教有權實兩門，上士達識，以實教示之，自然冥合，中於道智。下士則以權教悟之，亦猶將欲奪之，必固與之之義耳。理國之道，務先愛民，民為國本，不可棄也。然而上古淳朴，與道相符，故以實教教之。末代澆季，奸詐互興，則以權教教之。權教者，先以善道誘之；不從，以恩賞勸之；勸之不從，以法令齊之；齊之不從，以科律威之；威之不從，以刑辟禁之。刑辟者，所謂五刑之屬也。謂刻其顙而涅之，為墨刑；截其鼻為劓刑；男子去其勢、婦人幽閉，次於死也，禁其淫也，曰宮刑；刖其足，曰剕刑；處死曰大辟。五刑者，先定其兩造之詞。兩造具備，聽於五辟。五辟簡字，正于五刑。五刑不簡，正於五罰。言從輕也。五罰不服，正于五過。不應罰者，正於五過，而從赦免。五過之疵，其罪惟均，刑疑從罰，罰宜從赦。將用刑，猶當嚴敬天威，不可輕用刑也。故墨刑之罰百鍰，劓刑二百緩，剕刑五百鍰，宮刑六百鍰，大辟千鍰。所謂金作贖刑是也。墨劓之屬各千，剕刑之屬五百，宮刑之屬三百，大辟之屬二百，故五刑之屬三千。其言鍰者，黃鐵為之，鍰重六兩。《書》云：功宜惟重，罪宜惟輕<span lang="EN-US" style="background: lime">#1</span>。雖權法以禁勸於人，而聖人哀矜之道，好生之心，亦云至矣。故勸教之所不及，而後用刑也。是故刑之使民懼，賞之使人勸，勸以趣善，懼以止惡。雖刑之及人謂為害也，而懲一勸百，被刑者寡而從善者眾。如櫛髮焉惜而不櫛，踰旬而一櫛則棄者多矣，旦旦櫛之，理者多矣。權教者，帝王南面之術也。理身者體柔順之道，去剛強之心，久而勤之，長生何遠乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下之物生於有，有生於無。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：實之於權，猶無之生有。故行權者貴反於實用。有者必資於無，然至道&#20914;寂，離於名稱，諸法性空，不相因待。若能兩忘權實，雙泯有無，數輿無輿，可謂超出矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言天下有形之物，莫不以形相禪，故云生於有，窮其有體必資於無。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：無者道之本，有者道之末。因本而生末，故天地萬物形焉。形而相生，是生於有矣。考其所以，察其所由，皆資道而生，是萬有生於妙無矣。能自有而復無者，幾於道矣。若執有而不移者，趣於終矣。《莊子</span><span style="font-family: 新細明體; color: maroon">‧</span><span style="font-family:新細明體;color:maroon">知北遊篇》夫子謂冉求曰：未有子而有孫，可乎？是祖父子孫世世相續，形形相生，天地萬物皆形而相生者也。理身養神以存形，形可長久。勞形而役神，神將不守。神因形而生，神從道而稟。神形俱全，可以得道，形滅神遊，道何求哉？理國者執法以訓人，人趣善矣。人趣於善，而和氣應之，國泰民和，隆昌之道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：故《列子》曰：形動不能生形而生影，無動不能生無而生有。故曰虛者天地之根，無者天地之源。言此者，欲令眾生窮源識本，而悟道爾。權實亦然。故注云實之於權，猶無之生有也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：形動不能生形者，《列子‧天瑞篇》曰：《黃帝書》云：形動不能生形而生影，聲動不能生聲而生響。此言有形必有影，有聲必有響。自然而並生，俱出俱沒，豈相資先後而差哉？非謂影隨形生，響因聲出，而立為喻，此自然相感，因待之理也。道以妙無生成萬物，謂之自然。物之生物，形之生形，謂之因緣。言物之形兆，大若天地，微若昆虫，皆資自然妙道氣化而成，然而因形緣類，更相生，更相成。修道者縱心虛漠，抱一復元，則能存已有之形，致無涯之壽。形與道合，反於無形，變化適其宜，死生不能累，則可謂自有而歸無也。&#21556;子曰：修道之士，道與俗反。自老而反壯，自壯而還嬰，自嬰而得道。此所謂捨其麤有，歸其妙無，還元復本也。世人不能察道之元，窮道之本，自人於死，淪化隨時，故可傷矣。聖人憫之，設以權教，使去奢從儉，去偽從真，去有欲有為，行無為無欲。徇此權教，漸階實門，默契真修，可以得道矣。理人為政，以權實化俗，理亦然哉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏又云：至道沖寂，離於名稱，諸法性空，不相因待者，言道至極之體，沖虛凝寂，非權亦復非實，何可稱名？諸法實性理中不有，亦復不無，事絕因待。所言物生於有、有生於無者，皆是約代法而言爾。若知數輿無輿，即知數諸法無諸法，豈有權實而可言相生乎？悟斯理者，可謂了出矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道惟&#20914;寂，不可名稱，隨代化凡，假說言教。言教者，即諸法也。法以約人，使革惡為善。垂之訓俗，事有多門，故云諸法爾。因有法故得悟於道，悟既得道諸法亦無。教立權門，國垂權法。權以化俗，除其惡根。惡既已除，俗歸正理。因正為善，權法亦忘。若執權實而不移，局教法而無改者，不可與言道矣。能忘權實而達道者，可謂了然明悟，出代登真者矣。《莊子‧秋水篇》海若語河伯曰：知道者必達於理，達於理者必明於權，明於權者不以物害己。此言道以循理守常，權以臨機制變。大人通理，誰害之焉。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">上士聞道章第四十一</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明權實兩門是道之動用。此章明明道若昧，唯上士勤行。初明三士聞道信毀不同，次建言下明道德之行門，後夫．唯下結善貸之功用。○義曰：至理幽玄，非下士能曉，明道若昧，唯上智勤行。既性識之不同，彰信毀之無爽，要在設權教以善誘，俾建德之有歸，不可任性識之所拘，求沉淪而無教。故下文開悟令入法門，斯謂善貸之功矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">上士聞道，勤而行之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：了悟故勤行。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：上智之士，深識洞鑒。聞道權則微明，實則柔弱，聞斯行諸，曾不懈怠。故云勤而行之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人之生也，氣有清濁，性有智愚。雖大塊肇分，元精育物，富貴貧賤，壽夭妍媸，得之自然，賦以定分，皆不可移也。然道無棄物，常善救人。故當設教以誘之，垂法以訓之，使啟迪昏蒙，&#21445;悟真正。琢玉成器，披沙得金，斯之謂矣。按孔子所云：生而知之者上也，學而知之者次也，困而不學，民斯下矣。此與三士事理玄同。又《論語‧雍也篇》云子曰：中人已上，可以語上；中人已下，不可以語上也。此謂教化之法也。《師說》云：就人之品識，大判有三，謂上中下也。細而分之，則有九品。上上品者，即是聖人。聖人自知，不勞於教。下下品者，即是愚人。愚人不移，教之不入。所可教者，謂上中以下、下中以上，凡有七品之人，可教之耳。所謂中人已上可以語上者，即以上道語於上分也，是則以孔子之道教顏回，以顏回之道教閔損，是中人已上可以語上也。其中人已下不可以語上者，猶可語之以中，及語人以下。如以閔損之道可以教中品之上，此乃中人亦可以語上也。又以中品上道教中品之中，以中品之中道教中品之下，斯則中人亦可以語之中也。又以中品之下道教下品之上，斯則中人已下亦可以語中。又以下品之上道教下品之中，斯則中人已下可以語下也。此中人已下，大略言之耳。既有九品，則第五品為正中人也。其二三四為上，六七八為下，惟下下之士教而不移，聞道則笑矣。&#21556;先生曰：上士不教而自知，下士雖教而不移。神道設教，為中士耳。夫中士者，語之以善則遷善，導之以惡則趣惡，故教之所設，為中士之人可上可下也。太上之旨誘以多方，教以善道，俾其遷革，漸脫愚迷，俾有向風進善之門。則所謂人無棄人矣。上士既悟之於自然，故勤行不怠也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">中士聞道，若存若亡。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：中士可上可下，故疑疑則若存若亡。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：中庸之士明昧未分，聞說妙道或信或否，謂明則若存而信奉，昧則若亡而疑或。未果&#20915;志，故謂若存若亡。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：若存若亡者，可上可下之意。未果&#20915;也代俗之情，為富貴所誘、利害所牽，娛樂難忘，驕奢自恣。聞玄默之道，孰肯勤勵而修之，遂乃五色瞽其明，五聲聵其耳，迷情溺性，自掇敗亡。苟能聞惡如探湯，慕善如不及，知過必改，見賢思齊，效上士之所修，捨中庸之所樂，皆可以躡景浚虛矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">下士聞道，大笑之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：迷而不信，故笑之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：下士識不及理，聞道不信，謂為虛誕，則嗤笑之。亦猶章甫致賤於越人，和璞見遺於楚國。故莊子云曲士不可以語於道爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大笑者，謂愚昧之士智識昏庸，不聞聖人之言，聞亦不曉，不見先王之教，見亦不知。所謂識不及理也。聞真真之道能生成天地，孕育乾坤，包舉陰陽，彌綸造化，修身則延生久視，理國則凝拱垂衣，反為虛誕，相與嗤笑。故云大笑之。章甫者，鄒魯之冠也。越人者，百越之國也。夏禹理水，極于東夷，子孫居之，遂以為國。其舊俗被髮文身，至勾踐平&#21556;，方通中國。既不尚冠冕，則章甫非彼所好也，故云致賤爾。和璞者，卞和，楚人。居荊山之下，得玉璞焉，以獻楚王。使玉工視之，曰石也，以為欺妄，刖一足。如此，歷二王，再獻之，刖其兩足。和抱玉璞哭於荊山之下，楚王知而召之，使玉工琢石得玉，因而寶之。後傳入趙，自趙入于秦。秦皇平天下，廢諸侯為郡縣，刻其玉為傳國璽焉。言卞和三獻其璞，方為時主所知。故云見遺於楚也。《莊子‧秋水篇》海若語河伯曰：井蛙不可語於海，拘於墟也。曲士不可語於道，束於教也。所謂曲士者，執一家之偏見，滯彼有為。河伯恃秋水之滂流，不知其小。海若曰：天下之水莫大於海，萬川歸之，不知何時止而不盈；尾閭泄之，不知何時止而不虛。春秋不變，水旱不知。此其過江河之流，不可為量矣。而吾未嘗以此自多者，自以此形於天地，受氣於陰陽，計四海之在天地間，猶磐空之在大澤耳。夫雖越俗賤冠，楚人遺璞，治乎刻秦皇寶篆，襲中國衣瓔，垂範後王，同軌六合，和璧章甫何賤乎？理化之端，隨機設教。道之從善，引之向方。雖下士至愚，亦可以語於道矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不笑不足以為道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不為下士所笑，不足以為玄妙至道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：至道幽玄，深不可識，明而若昧，理反常情，所以致笑。若不為下士所笑，未得精微，乃是淺俗之法，不足以為道。道非代間法，故為凡愚所笑。是以為妙道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道惟&#28659;還，寂默希夷，不察察以繩人，不昭昭而顯狀。體道之士，其行亦然。內合虛無，外混塵滓，故至明若昧，人所不知，豈惟順俗和光，兼亦守卑處下，所以下士侮而笑之。然至人之隱身修道，不為下士所笑，未合乎大道也。理國行化，亦在乎澄澹無為，任物自化，以慈柔&#28659;布，恩煦周行。使其民也，日出而作，日入而息，昏昏默默不知帝力，不知其上之有君也。雖下民不知帝力，而聖德遐被，玄風普覃，所以為至化矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">建言有之：</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：建，立也。將欲立言，明此三士於道不同也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：建，立也，將立言釋上士勤行之道，中士存亡之致，下士大笑之由。有之，指下明道等也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">義曰：太上將立言顯道，以表三士不同之由，故有此句。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">明道若昧，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：明，照了。昧，昏暗也。謂道德行人，以昧養明，遺形去智，而實明了。故云若昧。言上士勤行，於明若昧。下士不達，是以笑之。中士初聞明道，故若存。後聞如昧，故若亡爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫大道之君，體道而處，神與化合，處於自然，萬彙任真，莫有聞見。性合道之玄妙，命得一之精微，動作順於太和，取捨合於天理，無思無慮，冥寂鴻蒙。齊日月之照，而民不以為明。均雨露之恩，而民不以為惠。其至明也而若昏默焉。上士修道，隱智藏輝，含見匿知，反視內照，而外若嬰兄。此固非中士之所及，乃為下士之所嗤也。若有若亡，抑亦其冥矣。又言天之德也，雖赫赫在上，常如冥昧耳。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">進道若退，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：進道之人，內心不起，外事都忘，功名日損，大成若缺。下士觀之，似如退敗。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：弘道之君也，天下童蒙，四海為一，務其損而不益其事，然而不作，所為者寡，所守者約，民忠厚而敦信，世和順而質朴。王如天地，民如草木，不以萬乘為尊，不以九重為樂，謙弱撝退，恬和無欲，而其道博施，其德恢廓，此若退之道也。上士以此理身，而玄德&#28659;施，而不矜不衒，陰功默運而不識不知，讓善於人，退身度物，而其丹籙之名克著，青華之簡昇聞。李意期乞食於人</span><span lang="ZH" style="font-family: 新細明體; color: maroon">寰，陰長生受辱於都市，侯道華寓跡於傭保，皇甫獺示疾於丘林，聲子伴狂，壺公韜晦，皆卑躬損志，乃者習景</span><span style="font-family:新細明體;color:maroon">&#20914;</span><span lang="ZH" style="font-family: 新細明體; color: maroon">真也。又言地之德也，雖蒸蒸在下，常如卑退也。</span></p>
		<p style="line-height: 150%; margin-top: 0; margin-bottom: 0">
		<span lang="ZH" style="font-family: 新細明體; color: maroon">夷道若類。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		注：上士勤行，於進若退，於夷若纇。故中士疑而下士笑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		疏：夷，平也。纇，絲之不勻者。夫識心清&#20928;，塵欲不生，坦然平易，與物無際，而外若絲之有纇。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">義曰：絲之無纇，即為人所用。齊</span><span style="font-family:新細明體;color:maroon">紈</span><span lang="ZH" style="font-family: 新細明體; color: maroon">楚練，霧穀雲羅，皆入彼化機，忘其本質，以至靡壞，不復為絲矣。人之捨道，即為俗所運馳，各競祿滯色，&#36525;聲，流浪惡緣，迷喪真性，以至淪滅，不保其生矣。達士理身，內則夷坦，外示同塵，履苦遇樂，隨時應跡，若絲之有類也。仲尼大聖之德，而伐樹削跡，歷聘諸邦；玄元大聖之尊，而伏柱藏書，行化絕域。此其內懷至道，外若有纇焉。又言君之德也，雖法地則天，不敢標異，常若有滯纇焉。</span></p>
		<p style="line-height: 150%; margin-top: 0; margin-bottom: 0">
		<span lang="ZH" style="font-family: 新細明體; color: maroon">上德若谷。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">注：虛緣而容物也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		疏：言勤行之士謂之上德，德用光備，無不含容，故云若谷。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		義曰：有道之君，託神太漠，隱貌玄冥，被道含德，無不包括。萬國之廣，貯於胸中，不恃其有；萬物自化，曠乎域中，不矜其大。豈若谷之可諭乎？又言國君含垢，如溪谷之受汙也。上士體道德無不周，固亦然矣。</span></p>
		<p style="line-height: 150%; margin-top: 0; margin-bottom: 0">
		<span lang="ZH" style="font-family: 新細明體; color: maroon">大白若辱，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">注：純潔而含垢也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		疏：白，純&#20928;也。辱，塵垢也。得純&#20928;之道者，混&#36857;同塵，故稱若辱。而實純白，獨全備爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		義曰：堯湯之德，至明也，而時有襄陵鑠石之數，民無墊溺菜色之憂。亦大白之有塵垢矣。修道之士外汙若干吉託形，而齒劍惠風，示跡以沉泉，內明道功，旁混塵濁，亦斯義也。</span></p>
		<p style="line-height: 150%; margin-top: 0; margin-bottom: 0">
		<span lang="ZH" style="font-family: 新細明體; color: maroon">廣德若不足，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">注：大成而執謙。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		疏：言至人德無不被廣也。守柔用謙，故常若不足。《史記》曰：良賈深藏若虛，君子盛德容貌若愚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		義曰：上德之君，化被九圍，不恃其德，九圍自化。不知其功，固若不足爾。修道之士，功濟幽顯，德洽昆虫，立功不息，崇德不倦，常若不足。良賈深藏者，《史記》云：孔子與南宮敬叔適周，問禮於老君。老君曰：子之所言，其人骨已朽矣，獨其言在爾。吾聞之，良賈深藏外若虛，君子盛德容貌若愚。去子之驕氣與多慾、態色與淫志，皆無益於子之身。吾所以告子者，若是也。此蓋責孔子以三綱五常之教汨亂於人，不尚大道，矯飾禮義，豈若善為賈販之人，藏寶積貨，外畏人知，常若虛匱之者耳。</span></p>
		<p style="line-height: 150%; margin-top: 0; margin-bottom: 0">
		<span lang="ZH" style="font-family: 新細明體; color: maroon">建德若偷，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">注：立功而不衒也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="ZH" style="font-family: 新細明體; color: maroon">
		疏：建，立也。偷，盜也。言建立陰德之人，&#28659;修密行，如彼盈竊，當畏</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">人知，故曰若偷。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人君施德行道，&#28659;育於人，不伐不矜，惟&#20914;惟寂，不令天下知覺，故云若偷。上士修身，常持密行，故有若偷之義。又偷，薄也。《論語‧大伯篇》孔子曰：君子篤於親，則民興於仁。故舊不遺，則民不偷。包氏注云：興，起也。君能厚於親屬，則人皆化之，起為仁厚之行，不偷薄也。此言建立陰德之人，所行之行，有功則立，不計其名，有善又行，不務其厚。&#21556;子曰：功不在大，遇物斯拯是也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">質真若渝，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：淳一而和光也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：真，淳一也。渝，變改也。言道德行人，其德淳一而無假飾，若可渝變與物，同波而和光也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：質，素也，真，淳也。真淳質素之人，惟善是適，方圓任器，不局一隅，若可渝變爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大方無隅，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不小立圭角。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：方，正也。隅，角也。夫砥礪名節，以作廉隅。此為束教之人，非曰大方之士。磨而不磷，在涅不緇，大方也，而能和光同塵，不自殊異，無隅也。故曰大方無隅。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：至道之君，玄德浩邈，無不包容，籠虛無而不為大，&#20120;天地而不為遠，若鳴鳳之升寥廓，若神龍之逸層霄，豈隅可以圍測哉？上士弘道，異夫儒術，不局名分，不拘廉隅。坦然其量也，眇若太虛。泛然其志也，杳若冥鴻。不緇不磷，有在於是矣。《論語‧陽貨篇》佛肸召孔子，孔子欲往，子路曰：昔者由也聞諸夫子曰，親於其身為不善者，君子不及入也。佛肸以中牟叛，子之往也，如之何？子曰：然，有是言也。不曰堅乎？磨而不磷。不曰白乎？涅而不緇。磷，薄也。至堅之物，磨之而不薄。緇，黑也。至白之物，涅之而不黑。喻君子雖在濁世，不能汙也。聖人不為世俗所染，如至堅至白之物也。上士之行，聖人之德，固無方隅可拘矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大器晚成，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：且無近功。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：備物之用曰器。以晚故能成大，是以上士勤行積功，而證得之於<span lang="EN-US"><br>
		</span>漸，非一朝一夕，故曰晚成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：積和而成人，積功而成道。非朝夕之可就，故曰晚成。用道之君化於人也，抱無為，任因循，忽忽昧昧而不苛察，純純悶悶而不滋彰，任物自然，而四海之內臻於道矣。理身之士，積功累行，不其然乎？故曰功滿三千，白日昇天；弘道無已，自致不死。非朝行而夕至也。備物之用曰器者，《春秋》定公九年夏，陽虎歸寶玉：夏后氏之璜、封父之繁弱，大弓。書之曰得，器用也。凡獲器用曰得，得用曰獲。故器者，備物之用也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大音希聲，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不飾小說。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫道能應眾音，大音也；聽之無聲，希聲也。以況聖人開演一乘</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">則法音廣被，待感而應，故曰希聲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大音若雷，不可以四時震擊；聖人微旨，不可以終日諠傳。此明道不可聞也。必在滅智內求，灰心默葬，然後聽之非耳，聞之以神，得無聲之聲，證真道矣。一乘者，大乘之道也。道貫萬法，而演為三乘。初法以戒檢心，以律檢行，以存修靜其內，以齊潔嚴其外。然漸進中道，習於無為，隳體黜聰，忘形絕念。而次登大乘之行，次來次滅，隨念隨忘，不滯有無，玄葬中道。證此道者，鍊凡以登仙，超俗而度世，淩倒景之上，享無窮之齡。天地有傾淪，而真道無渝壞，法音周普，拯度&#32675;生。此聖人一乘之用也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大象無形，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：故能應萬類。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫涉形器者，則滯於一方矣。惟大象之道，本無形質，隨感而應，能狀眾形。故曰大象無形。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大象，道也。道非象，故搏之則微，豈善清浮為天，濁厚為地，大為日月，小為星辰，而昭昭可見乎？必在乎反視內明，含光中朗，然後見非色之色，睹無形之形也。夫道惟大象，寂寥無形，能成生眾形，彫刻萬象，萬象生化，在大象之中矣。唯得道者，能窺其形兆焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道隱無名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：功用不彰，無名氏也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：語其通生則強謂之道，忘其功用則隱無名氏。欲明名以詔體，而妙本無象，則體不可名，故曰道隱無名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道無名稱，本非有法。法既非有，故曰隱焉。能忘強名之名，可階眾妙之妙。道生萬有，不矜其功，是忘其功用也。道應一切，不為主宰，是隱無名氏也。是曰無象之象，無名之道。自非反神內鑒，胡可得而言之？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫惟道，善貸且成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：雖隱無名氏，而實善以沖和妙用，資貸萬物，且成熟之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此結道之功用。夫，欺也。唯，獨也。貸，施與也。歎美此道雖復無名無氏，無形無聲，獨能布氣施化，貸施萬物，且成熟之，故曰善貸且成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道之功也，生成不息，運用無窮。秋毫之微，庶類之眾，皆資道氣假借而後能生能成。貸，假借於物也。無名無氏，為萬有之根，無聲無形，為萬物之源，布氣十方，成就一切。非妙本之道，孰能與於此乎。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之三十二竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">功宜惟重，罪宜惟輕：據《尚書》，二『宜』字皆當作『疑』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
