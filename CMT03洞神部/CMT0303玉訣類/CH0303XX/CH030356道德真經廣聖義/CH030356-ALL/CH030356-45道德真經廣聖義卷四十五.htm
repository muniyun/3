<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之四十五</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">天下皆謂我道大章第六十七</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明善下為王，標聖人不&#20105;之德。此章明喻大不肖，示三寶以慈之行。初六句標道大所以不肖。次五句示三寶，勸其用慈。又八句覆釋以慈之利、捨慈之害。又四句結歎以慈之德。○義曰：太上以慈訓人，聖人以謙守位。既善下成不&#20105;之德，即道大生不肖之疑。以三寶彰儉退之功，用慈宣救衛之利，然後不武不怒，用人得人。此章通前後之旨。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下皆謂我道大，似不肖。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：肖，似也。老君云：天下之人皆謂我道大，無所象似。我則答云。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：肖，似也。老君曰：天下後世之人皆謂我道虛無廣大，似無所象，故下文答之。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：天地大也，有清濁之形；日月大也，有照灼之明。道之為大，無臭無聲，無形無象，故不可得而擬議之，所以天下之人皆言道無所似爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫惟大，故似不肖。若肖，久矣其細也夫。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：夫唯我道至大，故無所象似。若如代間諸法有所象似，則不得稱大久，已微細也夫。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：此答不肖之所由也。夫唯我道廣大，迥超物表，固非凡情探賾所知，故得稱大。若其有所象似，如代間法者，則失其所以為大久矣。是微細麤淺之法，與俗不殊，何足稱大乎？夫者，語助也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：以大道包容，廣無所似，故稱為大。若如天地之有形位，日月之有光華，可稱可謂，可算可度，則不得名為大道，其為循常之狀，亦已久矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我有三寶，保而持之。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：我道雖大，無所象似，然有此三行，甚可珍貴，能常保倚執持，可以理身理國也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：此明所以不肖者，正以有此三行，與俗不同。故老君言我道雖大，無所象似，然有此三寶，甚可珍貴。於汝代人當須保持執守，以修身理國爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道雖籠羅眾法，兼包萬行，化周天地，功洽無垠。其於太上所寶，以教於世者，有三寶焉。若保而持之，為國則昇平，理身則貞靜。故為修身理國之要也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">一曰慈，二曰儉，三曰不敢為天下先。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：慈則廣救，儉則足用，不敢為天下先，故樂推不歌。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此列三寶之數也。體仁博施，愛育群生，慈也。節用後人，不耗於物，儉也。不為事始，和而不唱，不敢為天下先也。弘益之義，具如下文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道存愛育，既慈為先。養人惜費，以檢為次。先人後己，以讓為終。慈以法天，澤無不被也；儉以法地，大信不欺也；讓以法人，恭謙不&#20105;也。此三者，理國之本，立身之基，寶而貴之。故曰三寶。夫三寶者，道之用也。夫唯大故似不肖者，道之體也。抱道之體，運道之用，理身理國，以玆為先矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫慈故能勇，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：慈仁憫惠則德有餘，故勇於救濟。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此覆述三寶之功也。凡人貪競不慈，勇於果敢，致有窮屈。今聖人以慈為行？故能勇於濟度。《論語》曰：仁者必有勇。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：布仁施惠，博愛含生者，慈也。以慈濟物，物無不周；以慈立功，功無不被；以慈理國，恩浹華夷；以慈潤身，善均動植。故慈之為利也，強暴不能侵，威武不能害，讒邪不能間，諛佞不能誣。行之於中，而功宣於外，斯可謂勇矣。言人貪競則不慈，豈能果敢於濟物？善功不立，遂有窮屈之時。今聖人既果於行慈，必勇於濟度。故曰勇也。仁者必有勇，《論語‧憲問篇》孔子<span lang="EN-US"><br>
		</span>曰：有德者必有言，有言者不必有德；仁者必有勇，勇者不必有仁。是也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">儉故能廣，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：節儉愛費，故財用有餘，而功施益廣也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：以其節儉愛費，不傷財不害人，故功施益廣矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：儉嗇則財豐，財豐則惠普，普施其惠，可謂廣矣。人君儉以臨御，則朝無雕麗之奢，野無箕斂之弊，恩惠日以廣，德教日以彰，固無民饑力匱之患矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不敢為天下先，故能成器長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：慈儉之德，謙撝益先。推先與人，人必不猒。故能為神器之長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：損己益人，退身進物，是不敢為天下先也。以物樂推，而成神器之長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人大寶者，神明之器也。言非人力所能成，乃天地之大寶爾。主此神器，為民之長，必退身讓物，謙己先人者。人所樂推，必居此位，乃為四海兆庶之長也。二此三寶者，修道理國能行之者，即於身為行。所言行者，慈儉不敢為天下先是也，所言果者，行而獲報，則為果，勇、廣、成器長，三者所得之果也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">今捨其慈且勇、捨其儉且廣、捨其後且先，死矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：今捨慈且勇，勇則害物；捨儉且廣，廣則傷財；捨後且先，先則人怨。傷財害物，聚怨於人，是必死之道，故云死矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：且，苟且也。世情多欲，動與道違。捨其利物之慈，苟且害人之勇，捨其節用之儉，苟且奢泰之廣，捨其謙退之後，苟且矜伐之先，如此之行，有違慈儉。以之理國則國亡，以之修身則身喪。故云死矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：言常俗之夫違聖人之行，捨此三寶，肆其愚心，強勇而不顧其慈，奢侈而不崇其儉，力&#20105;求勝無讓於人，故皆喪身敗國之資，取怨傷生之本。謂之死矣，不亦然乎？夫行慈不已，則得勇於濟物之功；行儉不已，則得廣於利物之惠；行讓不已，則成厚德長民之美。苟或捨之，失道遠矣。所以成三果者，謂慈則濟物，成其功也；儉則利物，成其惠也；讓則先物，成其德也。詎可輕而捨之哉？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫慈，以戰則勝，以守則固。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：用慈以戰，利在全眾。用慈以守，利在安人。各保安全，故能勝固爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：慈為三寶之首，故偏歎美也。夫用慈以拒戰，則能全眾；用慈以捍守，可以安人。皆不失慈，故能勝固也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：戰者，主客交兵之謂也。陳兵於野，白刃&#20105;鋒，此為戰也。若勇於殺獲，不務哀傷，勝負之勢固未可保。若以慈為先，戰則勝矣。勝在慈勝，豈在於殺人乎？閉門堅拒曰守。夫守者，以慈為先，眾心固矣。若以溝隍為險，城雉為固，守之堅勝未可知也。故慈之所利，不亦廣乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天將救之，以慈衛之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：以慈戰守，豈但人和，天道孔明，亦將救衛。戰勝，天救也；守固，天衛也，是皆以慈，故云天將救之，以慈衛之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：救，助也。衛，護也。天道福善，善人則吉，無不利，故以慈戰者，天將助之；以慈守者，天將護之。戰勝守固，始賴用慈之功，救之衛<span lang="EN-US"><br>
		</span>之，終獲孔明之助爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天道無親，常與善人。善人謂行慈之人也。善以慈惠為本，慈以拯救為功。故行慈之人，物不能敵。以戰，則慈者勝；以守，則慈者固。上合天道，旁感物心，物不能傷，是為天所救衛矣。此以三寶垂訓，慈儉著救衛之功。前彰大道無方，後繼為士不武，不以強武之理，亦猶慈以捍敵，而能配天成功矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family:新細明體;color:maroon">古之善為士者章第六十八</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明惟大不肖，示三寶以慈之行。此章明為士不武，標四善配天之極。首標四善之行。次歎是謂不&#20105;。結善可以配天，將明古之要道。○義曰：大聖之德，與道玄同，非言理可窮，非贊美所及，而演法救代，發昏擊蒙，廣示因修，旁明證報，所以&#21465;三寶為可保之行，敷四善為積善之階。功可配天，何&#20105;之有。次明進寸退尺，不離謙戒之規也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">古之善為士者不武，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：士，事也。善以道為理國之事者尚德，故云不武。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：士，事也。武，威也。明德之君用道為理，行慈儉而育物，不威武以御人，所尚以慈，故云不武。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：有道之君，其理國也，先以道化之，次以德教之，復以文撫之，示以淳和，兼以仁育，和故不尚於威武也。所謂以武為備，蓋備豫不虞，非專用之事。故曰不武，言不用武也。《易》曰：重門擊柝，以待暴客。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">善戰者不怒，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：事不得已，必須應敵，以慈為善，故不憑怒。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：師出應敵，事在慈哀。蚊蚋致螫，驅除而已。是知善戰在乎止敵，不在乎憑怒。故云善戰不怒。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：哲后臨人，固無兵革。設有戈甲，必不得已而用之，所以高智善謀，有征無戰。苟在勝敵，非樂殺人，或以悲哀泣之喪禮處之，豈憑怒而求殺獲也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">善勝敵者不&#20105;，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：師克在和，和則善勝。全勝之善，故不交&#20105;。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：善勝在夫以慈不&#20105;，由乎尚德。若用力&#20105;勝，非善勝也。今柔遠能邇，盡暢慈和，不與敵&#20105;，敵人自伏。故云善勝不&#20105;。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：既不廣求殺獲，又不憑怒陵人，服之以慈，柔之以德，或射戟以和其敵，或倒戈自攻其徒，或解圍於吟嘯之間，或悛逆於干羽之際。斯謂善勝矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">善用人者為之下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：悅以使人，人盡其力，必先下之，是謂善用。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫善用其人，以言謙下，人必盡力，可以成功。故《易》曰：以貴下賤，大得人也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：握髮禮賢，賢必致用。吮&#30293;撫士，士必相驅。既感眾心，必能盡力。善用之道，其在玆乎。以貴下賤者，《易》屯卦初九盤桓，利居貞，利建侯。《象》曰：雖盤桓，志行正也，以貴下賤，大得民也。此謂處屯之初，動則難生，不可以進，故盤桓也。利建侯者，息亂以靜，守靜以侯，安民在正，弘正在謙。民思其主之時，初處其首、而又下之，陽貴而陰賤，以貴下賤，宜得其人。此喻人君以謙為本，以下為基，而得民心也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂不&#20105;之德，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此結上文善士者常柔而不武，善戰者常慈而不怒，善勝者常讓而不&#20105;，善用人者常謙而為下。如是者物竭其能，人盡其用，皆由謙下之所致。豈非不&#20105;之德乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：禮而下士，士得竭其能。悅以使人，人得宣其力。不憑怒以傷物，不矜武以伐功，以慈為先，以謙為本，不力&#20105;求勝，不尊己侮人。以此用材，人效其命，以守以戰，則固而且勝。理身理國，則壽而求寧，所向無前。是不&#20105;之德也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂用人之力，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫玄默恭己，謙虛下人，人皆歡心，思竭其力，故《易》曰：悅以使民，民忘其勞。是用人之力也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人所教，理國修身，柔遜則德彰，謙和則人服，使人則人盡其力，弘化則化洽無疆。故曰用人之力也。悅以使人者，兌卦辭曰：兌，悅也。順乎天而應乎人，悅以使人，人忘其勞。悅以犯難，人忘其死。此歎美悅之所致，亦申明應人之德也。先以悅撫民，然後使之從事，民皆竭力，忘其從事之勞。施悅於人，所致如此，豈非悅義及人，能使人勸勉矣。是則怒而戰者危事也，武為己任者凶德也，&#20105;而勝者強梁也，虐以使人者召禍也。於身於國，何所利哉？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂配天，古之極。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：善勝是不&#20105;之德，為下是用人之力。能如此者，可以配天稱帝。是古之至極要道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此總結上來四善之行，不&#20105;之德，能行之者，可以配天稱帝，是古之至極要道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：惟后配天，代天理物，必資睿德，以致人和，且三寶以慈儉為先，四善以謙讓為要，不伐功於武勇。自&#21494;止戈不求勝於戰爭，果能合道，然繼以為客退尺之義，是懼輕敵罹殃，兵刃將交則哀者獲勝矣。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">用兵有言章第六十九</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明善士為行不&#20105;，故可以配天。此章明用兵有言，輕敵則幾亡吾寶。初一句標宗以設問。次六句示行以辨明。後四句申戒用兵，知慈哀者必胜。○義曰：致理之君，弘慈為本，執謙守己，以禮下人。三寶四善之功，戒之至矣，讓王為客之義，慎亦審焉。既躁進而不能，在勇退而為可，無攘無執，何禍何憂？所寶克全，用哀為勝，斯言顯矣。而孰知孰行，知者甚希，則者為貴。此兼通前後章之旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">用兵有言：</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：老君傷時王殘人於兵，故託古以陳戒。有言者，謂下句也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：老君疾時輕敵政禍，樂戰殺人，故託古以申誡。所稱有言，謂下句也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大道以好生惡殺，代人以樂戰傷民。為君則貪利土疆，鏖兵絕域；為臣則圖懋功賞，轉戰窮荒，骨糞丘原，血塗草莽。老君憫其赤子，念彼無辜，演法垂文，以陳至戒。是知兵者非盛德之器，戰者是凶危之機，好生之君不得已而方用，用而不戒，斯暴也哉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吾不敢為主而為客，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：吾者，用兵之人也。先唱為主，後應為客。主先唱示生事而貪，客後應示以慈自守。欲明古者用兵常有戒令，當須以慈自守，不可生事而貪。故云不敢為主而為客。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫安居之世，先動者為主，後應者為客。陳兵於野，先動者為客，後應者為主，斯用兵主客之定分也。兵法言之，反有先後。然客主之道，胜負之宜，&#20915;於善謀，不尚武力。若殺人而取勝，輕敵而立功，禍福不預萌，存亡安可保？故曰：將者，人之司命也。生死猶轉機，得失如反掌，可不慎乎？老君戒令守柔，使之揣敵，不敢先唱以始禍，固在應敵而不&#20105;。苟在愛人，豈欲求勝？以慈以讓，庶必保全者，體此而用之，必天救而慈衛矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不敢進寸而退尺。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：主有動作則生事而貪，客無營為則以慈自守。自守則全勝，生事則敗亡。進雖少，不能無事；退雖多，不失謙讓。故不敢進於寸，而退於尺也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫以道退守則善勝，進兵取強則敗亡。故進雖少猶傷於貪，退雖多愈得謙讓。今鄙其競&#20105;，則云不敢進寸。尚其慈讓，故云退尺。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫以道為國，不恃軍功，用德牧人，寧勞武力。且兵者，凶器也；戰者，危事也。驅彼蒸人，執持凶器，深入敵境，自掇危亡，豈為理國之務也？且貪進必樂殺，樂殺則殘人，勇退必懷慈，懷慈則體道。能體道而退尺者，可謂萬勝萬全矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是謂行無行，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：為客退尺，不與物&#20105;。雖行應敵，與無行同也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫行師在乎止敵，止敵貴乎不爭。今為客退尺，善胜不&#20105;，雖行應敵，與無行同矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：應敵出師，蓋不得已，豈果敢於行師乎？以慈守眾，以德撫人，既不銳於&#20105;鋒，復無心於克敵，自然德勝也。《靈寶經》云：守道之士以戒檢心，彼來加我，志在不報。此其謂歟。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">攘無臂，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：攘臂，所以表怒。今善戰不怒，故若無臂可攘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：注云攘臂所以表怒，善戰不怒，故若無臂可攘，故曰攘無臂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫士之怒也，裂&#30502;衝冠，奮衣攘臂，將銳於&#20105;戰矣。道之為理，惡殺尚慈。既已不&#20105;，固當無敵。設有應敵，不得已而出師，非務力&#20105;，故若不攘臂矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">仍無敵，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：仍，引也。引敵者，欲&#20105;不&#20105;，故若無敵可引。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：仍謂引也。夫引敵，欲有所&#20105;。今以不&#20105;為德，是若無敵可引，故曰仍無敵也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">義曰：既無仍引，非在戰&#20105;，有敵不&#20105;，固若無敵矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">執無兵。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：執兵所以表殺。今以慈為主，故雖執與無兵同。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：執，猶持也。兵者，五兵戈矛之屬也。夫執兵者，將欲殺敵，以慈為主。自戢干戈，則雖有兵，本無殺意，是則與無兵同也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：法道為君，不務兵戰，既非獲已，應敵帥師，兵克在和，師出以律。無拓土開邊之志，無&#20105;鋒斂怨之心，行若無行，敵若無敵，攘若無臂，執若無兵。推此四無，&#21494;夫三寶，則射軛夾脰之矢，烏號繁弱之弓，魚腸昆吾之刀，太阿巨闕之劍，吳鈞楚矛，蜀弩孟勞，豈假執持，無所用矣。五兵者，戈矛殳戟干，言有五等也。《周禮》廬人為廬器，凡祕過三，其身不能用也。祕，柄也。戈祕長六尺六寸，殳長尋有四尺。八尺曰尋，言一丈二尺也。矛常有四尺，夷矛三尋。夷，長也，長二丈四尺。平野之兵欲長，山林之兵欲短。執欲其說，被欲其堅。矛弋戰為&#37390;兵，欲無掉；刺兵欲無撓；戈殳為擊兵，欲上下強弱均，用之欲其疾速也。兵有鼓角金革、牙旗斧鉞、甲冑旌節、旗旗旒旐、弓弩弧矢，各有制度，其大約分為五等，三制九章之法，短兵有刀劍匕首之異，皆所以禦敵制勝也。既．陝慈制敵，以德行師，雖執其兵，執而不用，故若無兵也。《說文》曰：拱手執斤曰兵。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">禍莫大於輕敵，輕敵幾喪吾寶。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：為禍之大，莫大輕侮敵人，輕侮敵人則殆喪吾以慈之寶矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：幾，近也。喪，失也。寶，謂慈也。夫為禍之大，莫大於輕侮前敵。好事交&#20105;如此，則近喪失吾以慈之寶矣。且失慈，以戰則敗亡，以守則離散。代間之禍雖非一途，離散敗亡，禍之大者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：用兵之道，敵國在前，先代其謀，次料其敵。勇怯既等，眾寡復均，然猶得天之時，假地之利，揣理之曲直，因人之協和。或高壘深溝，挫孔明之銳氣；焚舟示死，雪秦繆之前羞。殞長星而告終，封殽尸而歸國。若不然者，則五千深入，永悲於鴈塞龍堆；百萬橫行，竟怯於風驚鶴唳。&#26187;山草木，盡變人形，昆陽犀象，寧為我用。則謙慈之寶，於玆喪矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故抗兵相加，哀者勝矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：抗，舉也。兩國舉兵以相加，則慈哀於人者勝也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：抗，舉也。夫兩國抗兵以相加，則由其君用道，其將以慈，矜哀於人，不求多殺者，獲勝矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫雖戎狄侵邊，豺狼害國，奸凶肆孽，妖逆亂常，推轂命師，鑿門授律，與民除害，不得已而征之，猶慮強抗則乖仁，故哀慈則合道。合道者必勝。乖仁者必亡，此天理之常然，詎可誣而蔽也？以慈之感，無或忽諸。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之四十五竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
