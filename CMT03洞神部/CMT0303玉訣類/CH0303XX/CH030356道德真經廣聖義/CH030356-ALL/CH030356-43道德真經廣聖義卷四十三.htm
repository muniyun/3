<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之四十三</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">為無為章第六十三</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明妙本沖奧，坐進是輔相之門。此章明玄默無為，息怨成修證之行。首標坐忘絕欲，次示杜患防萌。後是以下舉聖人之德，以申結勸爾。○義曰：前以不貴璧馬之翫，進道為理化之源，頓悟即通玄，通玄即無咎，此乃無為無事，味道守常，自無怨嫌，寧勞德報，不為難大輕寡之過，故合道以無尤。此欲使人君貴道而體無為，率身而弘清靜也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為無為，事無事，味無味。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：為，造作也。修道行人，坐忘去欲，心無造作。凡所施設，功與化冥，於為非為，故曰無為。此明心也。即事不滯，故於事而無事，此明身也。即味不耽，故於味而無味，此明口也。三業既&#20928;，則六根塵自息矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫人之稟生，即有三業。心業所起，有用而無形，凡所作為，起於心也，無為則心業&#20928;矣。身業所起，有用而有質，所執之事關於身也。無事則身業&#20928;矣。口業所起，有言有味，故所知之味非道之言，由於口也。無味忘言則口業&#20928;矣。既無三業，自息諸塵，塵累清靜，&#33047;契真道，此行人所修爾。夫理國之無為者，不滯於有作，則三時不奪，萬姓不勞，垂拱握圖，超然宴處矣。無事者不勤力役，不務軍功，無瑤臺瓊室之華，無阿房虎祁之麗，則卑宮茅宇，人力存矣。無味者不酣於酒，不味於珍，飛走遂其生，水陸全其命，菲食自安矣。忘言者正身化下，言令不煩，澹爾無營，兆人自化。如此，則符於無為之道也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大小多少，報怨以德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：於為無為，於事無事，於味無味。假令大之與小，多之與少，既不越分，則無與為怨。若逐境生心，違分傷性，則無大無小，皆為怨對。今既守分全和，故是報怨以德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫大小之為，多少之事，苟涉有為之境，無非怨對之偉。若能體彼無為，捨玆有欲，悟真實相，無起滅心，自然怨對不生，可謂報怨以德。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人君於為不為，於事無事，恬然自得，獨與道游，下無怨咨，邊無戈甲。設有肆逆，必自馴柔，舞干羽而格有苗。斯乃報怨以德矣。修身者，三業既&#20928;，眾惡不生，物莫能干，豈有怨怒？既無怨怒，專任清虛，亦乃報怨以德也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">圖難於其易，為大於其細。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注；肆情縱欲者，於為無不難，於事無不大。今欲圖度其難，營為其大，當須於性未散，於其分未越，則是於其易細矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：圖，謀度也。為，營也。夫情欲傷性，皆生於漸，無不始於易，而終成難，初於細，而後成大。若謀難於難，為大於大，禍亂已作，縱欲圖而為之，將無益於患難也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：無事無為，固不為難大之事矣。皆萌心之際已息機緣，既不為之於大於難，不俟制之於細於易，此理心則虛寂，理化則安貞也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下難事必作於易，天下大事必作於細。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：明上文所以預圖為也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：作，起也。此疊上文，原禍難之所起。難事必起於易，欲令於易而圖之。大事必起於細，欲令於細而去之。其類寔繁，不可具舉，故以天下而總言之爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：防禍於未兆，絕息於未萌，慎之至也。夫病生於稍稍，禍起於微微。早為之防，寧有難大之患矣。普言天下者，欲使動靜防微也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人終不為大，故能成其大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：因云大事必作於細，將明聖人所以能成大者，以不為難事大事，故能成其尊大爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前明凡人常為難大之事，故改作多敗多難。是以舉聖人終不為難大之事，故能成其尊大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：凡人觸途徇境，屬念成非，難事成而過不可除，大事搆而罪不可解。聖人了知虛妄，洞達真常，終不為大為難，故能證於尊大。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫輕諾必寡信，多易必多難。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：輕諾許人，必寡於信；動作多易，後必多難。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此結喻也。夫不三思而後言，輕易於然諾者，必少忠信。不謀始而慎終，多易行其事者，後必生難而為患累。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：立身之先，忠信為首。慎終如始，禍患莫侵。若輕以許人，易為行事，患累所及，理亦信然。所以解揚無貳命，仲由無宿諾。古今美之。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人猶難之，故終無難。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：難為輕諾多易，故終無難大之事也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：聖人，即有道之君也。猶難之者，難為輕諾多易，故終無難大之事爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：有道之君、修身之士，不為輕諾之約，重靜以循常，不興多易之心，恬和而應物，所以於國則咸服誠信，於身則外息過尤，自絕難大之瑕，以契無為之道矣。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">其安易持章第六十四</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明無為玄默，示息怨修道之門。此章明思患預防，標絕情去欲之行。初六句迭明防患之漸。次六句舉喻生患之由。復兩句論為執之迷。又六句申異凡之行。後七句推聖人不欲不學之意，觀凡俗易持易謀之心。○義曰：前章戒二為之難，自無患累。此乃明四易之行，周勸精修，戒慎其纖微，忘遣其為執，將表聖人之行，以塞眾民之非。至於欲學皆除，貴愛不染，以&#21494;後章善為道之旨爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其安易持。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：安，靜也。持，執也。言人之受生，正性清靜，感物而動，則逐欲無窮。今明欲心未動，安靜之時將欲守之，令不散亂，則易持執。故云其安易持。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫正性安靜，嗜欲未萌，就而守之，執持為易。絕堅冰於履霜之際，理固非難。復推輪於大輅之前，樸猶可睹。任乎修鍊，用含真常爾。感物而動者，《禮記‧樂記篇》之詞。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其未兆易謀，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：言人正性安靜之時，將欲執持，令不散亂。次雖欲起心，向未形兆，謀度絕之，使令不起，甚為易爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：兆，萌漸也。謀，度也。情欲將起，未有萌兆，謀度絕之，亦為甚易。故云其未兆易謀。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：欲之將萌，未有形兆，謀度除絕，其易可知。然而明在於察微，能在於杜欲。察而能杜，善莫大焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其脆易破，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：言欲心已動，柔脆未堅，將欲除之，易消破也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：欲兆既彰，未成堅執。破柔攻脆，於理非難。在於斷自誠明，復其純粹爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其微易散。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：欲心初染，尚自危脆。能絕之者，脆則易破。禍患初起，形兆尚微，將欲防之，微則易散爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：微，細也。禍患細微，未至於大。防之於初，欲令散釋，亦甚易爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：欲既堅成，事猶微細，抑情以解散，挫欲以安排，滌慮洗心，去道非遠。此上四句，通明防微之行。言理國理身之道，防患慮禍為先。禍成而救之，患成而攻之，用力益多，而禍患未可除也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為之於未有，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：覆上易持易謀也。所以易者，為營為之於未有形兆爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：為，修除也。此一句釋前易持、易謀兩句也。所以易者，明欲心未起之時，修除杜絕，則欲惡不生，故云為之於未有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：為者，為之防也，防患於未然。雖覆釋易持之意，亦旁演防未然之旨。《文選》詩曰君子防未然，此所謂防患避嫌也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">治之於未亂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：覆上易破易散也。所以易者，除之於未成禍亂也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此一句釋上易破易散兩句也。所以易者，明欲惡雖有，尚自脆微，未成禍亂，故易理爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：理者，救理也。嗜欲之生，亂於正性，正性將復，理之為先。於理既明，禍亂息矣。此雖覆釋易破易散之義，亦存救理之旨。此六句約之於身，以欲心興起之漸，修行制伏之門，割欲違情，卻禍除患是矣。語之於國，則安不忘危，其安易持也。理不忘亂，理之於未亂也。慮患於冥冥，為之於未有也。慎禍於細微，其微易散也。防萌杜漸，其未兆易謀也。興小善去小惡，其脆易破也。勿以小善為無益而不修，勿以小惡為無傷而不去。以斯六者，蓋理國之要焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">合抱之木生於毫末，九層之臺起於累土，千里之行始於足下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：此三者喻其不早良圖，使成後患也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此言患生於微，而成於著，喻如合抱之木，始生如毫毛之末，此明自性而生也。九層之高臺，起乎一簣之土，此明積習而成也。千里之遠行，始於舉足之下，此明遠行不止也。則天下之事，誠以細微為始，而人多忽之遂成患本。故舉三喻，以證上文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人之所以不防患，國之所以不慎微，禍形而務除，亂成而務理，此皆失之遠矣。毫末至於合抱，自小而成大也。累土成於層臺，自下而為高也。千里始於舉足，自近而及遠也。世人但見合抱之大、層臺之高、千里之遠，方欲執柯以伐之、聚鍤以壞之、馳騖以追之，勞亦云甚。禍不可救，亦猶倚都門而長嘯，終亂&#26187;朝；崩沙鹿以貽祆，幾傾漢室。默識遠鑒，所宜留神矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為者敗之，執者失之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：凡情不能因任，營為分外，為事求遂，理必敗之。於事不能忘遣，動成執著，執者求得，理必失之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：為，謂營為也。執，謂執著也。言人不能為之於未有，理之於未亂，而更有所營為於性分之外，執著於塵境之中，故必禍敗而失亡也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：世人不能知道，妄動營為。非道營為，必至隳敗。或妄於教體，執著有無，不能任以自然，守常知分，有執必失，有為必敗。此乃常理也。欲使化理之君無為則無敗，修道之士無執則無失也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人無為故無敗，無執故無失。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：聖人無為安靜，故素分成全而無敗；虛忘無執，故真性常存而無失。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人知有為乖道，無為故無敗，知有執違真，無執故無失，是知冥寂其心，混通於道。道尚虛寂，修道之士當宜體聖人之心，恬神安漠，不思不慮，無營無為，然後虛室生白矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">民之從事，常於幾成而敗之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：人之始從事於善者，常於近成而自敗也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：幾，近也。言常俗之人從於善事，常以功業近成，不能慎終，乃復忘敗也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：世態紛綸，真心難固，嗜欲牽役，妙道易忘，始從事而立功，忽進退而生惑。亦緣有為有執，所以敗於垂成爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">慎終如始，則無敗事。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：慎其終末，常如始從善之心，則必無禍敗之事。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此老君重申勸戒也。人若能慎末如初，始終常一，則其事無敗也。《詩》云：靡不有初，鮮克有終。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：修道之人不能委心順道，分外營為，執著即喪真，有為則隳敗，故云修道如初，得道有餘，弘道無已，自致不死。蓋愍其初勤中怠，誠不終也。末常如始、從善不移者，難矣。故重戒之。靡不有初者，《詩‧大雅‧蕩》之什也。此言民初教之以誠信忠厚，今則更化於惡俗。言其為善者不能終。靡，無也。鮮，少也。克，能也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人欲不欲，不貴難得之貨。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：難得之貨，謂性分所無者。今聖人於欲不欲，不營為於分外，故常全其自然，是不貴難得之貨。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此明聖行，以斥凡也。難得之貨，內謂性分所無，外謂珠犀寶貝。聖人於欲無欲，內不務於性分之無，外不營於累德之寶。故云不貴難得之貨爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大聖之行，迫出塵煩，愛欲不能干，榮枯不能迫，外無潤屋之望，內無越分之求。將勸理國之君，惟賢是寶。欲使修真之士，惟道是從矣。珠者，大或徑寸，光照十二乘，乃古人之所貴也。犀者，南徼之外有牛，重千餘斤，一角在鼻端，可以為寶，中斷其角，有文通達成形象者，有辟塵者，有辟水者，磨而服之，可解蠱毒之疾，雞見之夜驚，故曰駭雞犀。亦今古所貴也。寶者，金玉珍異、草木毛羽，眾所奇重者，皆曰寶焉。貝者，出東海中，如螺，有文，有長尺者，可以為寶。在海為介蟲，居陸名猋，在水名蜬。</span><span style="font-size:9.0pt;font-family:新細明體;color:maroon">甘音</span><span style="font-family:新細明體;color:maroon">古者貨貝而寶龜，周有泉貝，到秦廢貝而行錢。貝字者，象形也。今凡貨賄贈賚，賞賜綵寶，凡財之屬，皆從貝矣。古詩曰：積財為累愚。明財多累德也。古有三幣，珠玉為上，黃金為中，刀布為下。帝王以之御四海也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">學不學，復眾人之所過。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：凡夫貴難得之貨，故矯徇務尚，以學性分之所無。聖人不求過分之學，常全自然之性。是於學不學，如此者將欲歸復眾人所過分之學爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人心冥太虛，道貫天地，固不營過分之學，所以戒學於不學。是戒凡夫矜徇之求耳。行人能晤聖旨，絕此矜求，即無越分瀆財之過矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以輔萬物之自然，而不敢為。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：聖人不求過分之學，是於學不學，將以歸復眾人過分之學，以輔其自然之性。故不敢為俗學與多欲也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：輔，佐也。自然，物之性本也。眾生起妄，失於性本。聖人慈誘，勸學無為，將以輔佐物之自然真性，故不敢為於俗學與多欲也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：俗學芟衍，難復於無為，多欲紛綸，又迷於正性。聖人令學不學以敦素，欲不欲以恬愉，漸窺正道之光，用輔自然之性。不貪難得之貨，不務過分之能，自敗而反成，慎終其若始，察微防害，復於易持之安。國所以晏寧，身所以貞固，然後可擬於古之善為道爾。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之四十三竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
