<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之二十六</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:maroon">唐廣成先生杜光庭述</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family:新細明體;color:maroon">夫佳兵章第三十一</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明強兵好還，不可果其矜伐。此章明佳兵物惡，不得已而用之。首則陳戒不祥，明有道者不處。次云勝而不美，示樂殺之為非。吉事下舉喻以明，結以喪禮處之，所以表非樂戰。○義曰：先戒人臣以道佐國，不以兵強。今明佳兵乃是不祥之器，以兵佐國必果於矜伐，果矜伐則必敗亡。所以直指佳兵，物之所惡，敵來侵己，不得已而用之。有道之人不處於此，不以勝敵為美，而以正殺為先。此戒其樂殺也。處之以喪禮，非欲於戰也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫佳兵者，不祥之器。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：佳，好也。兵者，韜略之屬也。祥，善也。器，材器也。君子進德修業，必慎厥初。藏器於身，，俟時而動。當遊心道德之囿，閱思墳誥之林。使光昭今古，開濟成務。義曰：韜，《六韜》也。齊太公姜子牙釣於磻溪，剖魚得玉，璜中有此書，一曰文韜，經邦立國，不越天常。二曰武韜，剋定禍亂，威伏八方。三曰龍韜，燮理陰陽，不逾時令。四曰虎韜，善用爪牙，群凶自挫。五曰豹韜，膺時戡難，智在權機。六曰犬韜，採聽至微，或成奇變。韜者，藏也。兵機權變，不可輕以示人。故以韜藏隱晦為義。略，《三略》也。《三略》者，謂漢留侯張子房於下邳圯橋遇黃石公，授以《三略》曰：子得之可為帝王之師，亦機鈴用兵之術也。子牙用之佐武王，剋商伐紂而成王業；子房用之佐漢祖，滅項籍而有帝圖。進德者，德冠五帝，為美行之一首。修業者，業兼六藝，為習學之先。故君子務本，本立而道生。習學之業，慎其初始。習文儒道德則為君子，習貪驕殘暴則為小人。昔孟軻幼孤，居近葬者，乃學為墓。軻母賢。見其所習非美，徙居避之，又近陶匠之家。軻又學為陶瓦之器，母又徙居，近儒學之家。軻乃學習墳典，後為大儒，道亞周孔，名高韓墨。昔孔子為兄，好以俎豆為戲，後為禮樂之祖，道冠百王，化融四海。后稷為兒，好以耕農為戲，後為農正，播植之業，功濟天下。漢張湯為兄時，因鼠竊肉，為父所責，湯薰穴得鼠，及所殘肉，笞鼠，訊鞫論報，款占其辭，如老獄吏，後仕漢為法官，詳定刑律，垂法著令。所以習為善者，善功叉著矣。所慎善惡之習在厥初爾。厥，其也。初，始也。藏器於身者，《易•下繫》曰：公用射隼于高墉之上，獲之，無不利。子曰：隼者，禽也；弓矢者，器也；射之者，人也。君子藏器於身，待時而動，何不利之有？言君子得時即有成功，不得其時，動有結閡之患，故無功也。註言公者，無私也。高墉，喻高位也。隼在高墉則難射，人處高位即難除。處高位而貪殘如隼，將除之者，在得其時，無不&#23557;矣。言君子有可大之德，可久之業，亦當得時而可動矣。《史記》云：君子得其時則駕，不得其時則蓬累而行。所謂邦有道，危言危行，邦無道，危行言遜。得其時則功濟天下，失其時則獨善其身。是明進退之度也。遊心在乎道德，閱思在乎典墳。囿，園囿也。典，謨典也。墳，三皇之書，為三墳也。誥，訓語也，如《湯誥》《酒誥》例也。林，叢木為林，言書史之多也。光，大也。昭，明也。令，善也。乃能大明，善美之名也。開濟成務者，《易•上繫》云：夫易開物成務，謂天下之道如斯而已者也。此言易道可以覆，謂天下開濟萬物，亦如君子之德業，光大昭明，為世之範，乃復遊心道德之園囿、墳誥之叢林，美名揚顯，成其大務也。《春秋》宋穆公屬其臣立殤公，云；先君以寡人為能賢。光昭令名是也。修道之士，亦當慎其所習，遊心大道，閱思無為，道可冀也。若其滯是非之境，束言教之墟，迷嗜翫之津，窺浮誕之牖，其道彌遠矣。人君理國，習皇風帝道，可&#21494;於昇平；傚王業霸圖，罕偕其清靜矣。&#20917;兵戰之術乎？所宜戒也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：而乃有以兵謀韜略為佳好者。夫謀略之設，以正為奇，兵鈴之書，先聲後實，皆在乎攻取殺伐，故為不善之村器爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：謀，圖度也。奇，變詐也。攻，擊也。取言其易也。言此《六韜》《三略》之書，金版玉鈴之術，皆圖度機謀之用，非祥善之道。兵法尚詐，故以正為奇，先其虛聲，後其實用，開張詭譎，非君子之所宜。於國為貪殘，於身為不善，於物為憎惡，豈可習而行諸？且人之所習，務在有成。業成而用，用而求達。習善器者進則利物，退則全身，用則懋功，顯則彰德。今習兵道，以詭詐為本，欺譎為能，殺獲為功，誅伐為事。譎詐則非信，殺伐則非仁，佐於國則陷君為征伐之主，行於身則造跡於詭妄之徒。固為不善之事矣。老君說經之時，但有戰鬥之說，則是版泉涿鹿、丹浦用兵，未有《六韜》《三略》之書。然用兵亦以機討相訓，譎詐相傾，得勝為功，殺人為美，非為道者所務。故切戒之。今引韜略之書，取近而證遠爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">物或惡之，故有道者不處。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：佳，好也。兵者，謀略也。凡人修辭立誠，不能以道德藏器，而以兵謀韜略為好，謀略之用只在於攻取殺伐，故為不善之村器。凡物尚或惡之，是以有道之人，不處身於此爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：畜德於身，是為能事。既為不祥之器，是以凡物尚或惡之，&#20917;有道之君子，焉肯處身於此？故云有道者不處。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：有道之士以德潤身，以善救物，動資簡正，靜合虛無，不萌殺伐之心，肯尚兵謀之事。兵以殺伐為用，凡物望而惡之矣。修辭立誠者，《易》乾九三之詞。君子忠信，所以修德也。修辭立其誠，所以居業也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">君子居則貴左，用兵則貴右。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：左，陽也。陽和則發生，故平居所貴。右，陰也。陰凝則肅殺，故用兵所貴也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：左，陽也。右，陰也。陽好生，陰好殺，好生故平居所貴，好殺故用兵所貴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：帝出乎震，物生於東。春主發生，夏為長養。天道左旋，所以左為陽，而順生成之道也。萬物肅殺於西，秋主殺也。藏伏於北，冬主藏也。月配陰而主刑，金居西而主兵，所以右為陰，而逆殺伐之道也。君子體仁以利物，故平居則貴左。用兵法義而尚刑，故貴右也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">兵者不祥之器，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：祥，善也。好兵者尚殺，故為不善之材器。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">非君子之器。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：君子以道德為材器，不尚兵謀。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：上文云佳兵者不祥之器，所以明用兵則尚右而好殺，有道者故不處之。此云兵者不祥之器，對結上文，明非君子之器，君子以道德為材器，故無利爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：君子所習也，稽十三皇五帝之道德，祖述唐虞夏殷之仁義，憲章文武周孔之禮樂，將以經天下，濟萬物，垂後王，祐來世。時之遇也，則開物成務；時之不也，則卷而懷之。故無所不利矣。上云佳兵為不祥之器，有道者不處。示其所習之初，務在於道德，不在於兵謀，而習兵謀者，非君子所務。習之已成，必將用之，用兵之旨，明在下文。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不得已而用之，恬淡為上。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：戎狄來侵，故不得已。善勝不&#20105;，故恬淡為上。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫文德者，理伐之器，兵謀者，輔助之村也。故云文則經緯天地，武則剋定禍亂。雖天生五村，廢一不可，而武功之用，定節制宜，是知用之有本末，行之有逆順，在乎事不得已，然後應之。謂四夷來侵，王師薄伐，所當示之以恩惠，綏之以道德。既同蚊蚋之螫，故無憑怒之心。推此而言，是以恬淡為上。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人制法垂訓也，隨時降殺，與代污降。太上之君以道為化，其次以德，其次以仁。道德既衰，澆訛時扇，故文武之道用焉。文，訓之以禮樂仁義；武，訓之以奇正權謀。文經天地，而武定禍亂；文為本，而武為末；文為體，而武為用。夫子云：不教民戰，是謂棄民也。有文事，又有武備。所以夾谷之會，宣武備而斬徘優，齊侯畏之，歸龜陰之田，成禮而退，斯則武為文之輔，文為武之主也。經緯天地者，南北為經，東西為緯，窮鬼神之情狀，明造化之變通，九流以清，百度以貞，所謂觀乎人文以化成天下，故文王以為謚焉。&#23557;定禍亂者，謂凶暴及人曰禍，反德律逆曰亂，得傷曰克，所以黃帝誅蚩尤，舜誅三苗，湯克桀，周克紂，秦殄六國，漢定三秦，除暴害之政，剪亂逆之根，拯活生靈，非殺人以取勝也。故武王以為謚矣。此則明本末，審逆順，不得已而乃用之矣。四夷來侵者，周宣之時，犬戎數犯中國，出師禦之，故《詩》稱伐殺獫狁是也。天生五村，五者，謂金木水火土也。五行遞運，帝王執而用之，若用材器爾，故曰五材。言其所用互為終始，闕一不可也。師稟帝王之命者，謂之王師。師，眾也。在《易》為師卦，坤上坎下。薄伐者，薄，辭也，言我伐於彼也。凡曰王師，有鍾鼓曰伐，無鍾鼓曰侵。王師所征，先示武威，取其畏伏，兼示恩信，使其懷來，非逞志於臬擒，非肆怒於剪撲。師出有名曰順，無名曰逆。觀夫四夷侵斥，類蚊蚋之噆膚，非為中國大患，固無傷於道德，所宜綏以恩惠，化以淳和。無憑怒之心，是恬澹為上也。所以宜僚弄丸而解難，叔敖安寢而投兵，不舉干戈，坐以制勝，此其上也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">勝而不美，而美之者，是樂殺人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫不能以德懷來，而用兵求戰勝，故雖&#23557;勝，猶慚德薄，不以為美。夫勝必多殺，故以勝為美者，是樂殺人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人之柔服四夷，底平禍亂，以文德懷之，使其化善，不在用兵。今既德之不逮，方以兵威取勝，既勝於敵，樂而美之，無內慚之德，無惻隱之心，是樂殺人也。昔季札觀《大護》之舞曰：聖人之弘也，猶有慚德。聖人之難也。言湯之伐桀，始用干戈，故有慚德。《論語》曰：武盡美矣，未盡善也。言以征伐取天下，故曰未盡善也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫樂殺人者，不可得志於天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：制勝於敵，必喪其人，故不以為美也。夫勝必多殺，若以勝為美者，是樂多殺人也。樂多殺人，人必不附。欲求得志，不亦難乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫天地好生，物皆含養。仁人者當順天德，以全濟為務，焉可苟逞詐力，以快貪殘。貪殘之人，人必不附。欲求得志，不亦難乎？故好樂殺人，則不可得志於天下矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫仁者之心，稱物平施，順陽和以愛育，得慈惠以撫安。其於物類也，尚懷憫護，不欲一物失所。《禮》云：見其生不忍見其死，聞其聲不忍食其肉。又弊蓋埋狗，弊帷埋馬，弊車瘞牛。陳安世暑月不行，畏踐蟲蟻，殺伐草木。若其時昆蟲未墊，不以火田。此皆仁憫之道也。順天養物，理在玆乎。安肯勦眾命而取功名，樂殺人而圖富貴哉？若以伐殺之多為美，譎詐之勝為能，恣毒貪殘，鈴為人之所畏，人畏則孰敢親附之矣。既無親附之眾，獨運暴橫之心，欲求得志於天下，信為難矣。東昏歸命，昌邑高洋，禍敗滅亡，足為鑒戒。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吉事尚左，凶事尚右。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：左場而生則吉，故吉事尚左。右陰而殺則凶，故凶事尚右。《禮記</span><span style="font-family: 新細明體; color: maroon">•</span><span style="font-family:新細明體;color:maroon">檀弓》曰：夫子與門人立，拱而尚右，二三子亦尚右。夫子曰：二三子之嗜學也，我則有姊之喪故也。二三子復尚左。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：左為陽，德主生，故居常則尚左。今人賓主之位及拱手之禮，皆左為上而尊也。右為陰主死。今人喪禮皆尚右，夫子有姊之喪，拱而尚右，弟子不知其故，因而傚之。夫子言其好學也，如此及知非吉，故復尚左。檀弓，《禮記》第四篇名也。顏回習夫子之道，首冠諸生，稱為亞聖。嘗問於夫子，曰：夫子言，回亦言，夫子辯，回亦辯，夫子不言而信，不比而周，無器而成，回不知所以然而然。瞠視塵躅，則不及矣，弟子嗜好於學也，如此尚不能盡夫子之道，&#20917;於不學乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">偏將軍處左，上將軍處右。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：偏將軍卑而處左者，不專殺也。上將軍尊而處右者，主以兵謀也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">言以喪禮處之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：喪禮尚右，今上將軍居右者，是以喪禮處置之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：上將軍專殺則處右，偏將軍為副不專殺故處左。今左尊而右卑，上將軍居右者，言用兵之道同於喪禮。喪禮尚右，今上將軍居右，是以喪禮處置之爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：喪禮尚右，死事屬陰，上將軍專殺，故主死事。國之出軍，上將軍登壇，天子齋戒，授以斧鉞，蓋使其專殺也。鑿凶門而出，主死事也。故云兵者凶器，又云兵者人之司命也。將有謀則死者反生，將無謀則生者反死，況戰者危事，投之死也，豈非喪禮乎？偏將軍既不專殺，居吉位而處左也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">殺人眾多，以悲哀泣之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：以生靈之貴而交戰，殺之有惻隱心，故以悲哀傷泣之爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫戰而求勝，必殺人眾多。勝而不美，故悲哀傷泣。夫人惟邦本，本固邦寧。今交戰殺之，故仁心惻隱，為之哀泣，不亦宜乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：以戰而胜者，則殺人眾多矣。且人之生也，九天分氣，十月孕神，含陰吐陽，法天象地，萬物之內，人稱最靈。國之得人，猶魚之有水。故《尚書•五子之歌》曰：皇祖有訓，民可近不可下，人惟邦本，本固邦，寧。此言太康尸位，盤遊無度，有窮後羿因民不忍，拒於河，以其滅德，民棄之而不固也。所以民弱則國危，民聚則國霸。今圖功名而好戰，貪土地而殺人，驅彼生靈陷之死所。有道之士、君子之人安得不哀傷之乎？故下經云抗兵相加哀者勝。泣，悲也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">戰勝，以喪禮處之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：勇士雄人戰而獲勝，勝則受爵，居於右位。尚右非吉，是以喪禮處置之，但以為不祥之器，何必縞素為質也？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫戰而獲勝，勝則受爵，武功居右，是非吉位。故云喪禮處之，但以戰為不祥之器爾，亦何必服縗扶杖，然後稱之為喪禮乎？諸注此義者，皆云古有斯禮，尋閱墳典，既無所據，今所未安，故不錄也。又引秦伯向師而哭者，此乃哀敗，非戰勝也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：獲勝受爵者，功高遷上將之位，亦是處以喪禮也。兵為不善之器，戰為殺伐之資。勝則殺彼，敗則殺此，皆吾民也。安不痛哉？聖人以之悲傷，君子以之惻憫，故當處之以喪禮也。縗杖者，喪服也。但殺於人即宜悲愍，何必縗杖，然後為哀乎？或者云古者出師，天子素服，泣而送之，禮經之中、墳典之內，皆無此說。以此無據，疏特明之。典者，五帝之五典也。墳者，三皇之三墳也。秦伯向師而哭者，《春秋》僖三十二年，秦伯伐鄭，秦大夫杞子戍鄭，使告于秦曰：鄭人使我掌其北門之管籥，若&#28659;師而來，國可得也。秦伯訪於大夫蹇叔，蹇叔曰：勞師以襲遠，非所聞也。師勞力竭，遠主備之，無乃不可乎？師之所為，鄭必知之。且行千里，其誰不知？秦伯辭焉。召孟明、西乞、白乙，使出師于東門之外，蹇叔哭之曰：孟子，吾見師之出，而不見其入也。秦伯使人謂之曰：爾何知？中壽，爾墓之木拱矣。蹇叔之子預於師，哭而送之，曰：&#26187;人禦師又於崤，崤有二陵焉。其南陵，夏后皋之墓，其北陵，文王之所避風雨。必死是間，余收爾骨焉。秦師遂東。過周北門，左右免冑而下，超乘者三百乘。王孫滿尚幼，觀之，言于襄王曰：秦師輕而無禮，必敗。輕則寡謀，無禮則脫，入險而脫，又不能謀，能無敗乎？及滑。鄭商人弦高將市於周，遇之，以乘韋先，牛十二犒師，且使遽告于鄭。鄭穆公使視客館，則束載、厲兵、秣馬矣。使之武子辭焉<span lang="EN-US" style="background: lime">#1</span>：吾子淹冬於弊邑<span lang="EN-US" style="background: lime">#2</span>，唯是脯資、餼竭矣。為吾子之將行也，鄭之有原圃，猶秦之有具囿。吾子取其麋鹿，以間弊邑，若何？杞子奔齊，逢孫、楊孫奔宋。孟明曰：鄭有備矣，不可冀也。攻之不克，圍之不繼，吾其還也。滅滑而還。&#26187;原軫曰：秦違蹇叔，而以貪勤民，天奉我也。奉不可失，敵不可縱。縱敵患生，違天不祥。叉伐秦師。樂枝曰：未報秦施而伐其師，其為死君乎？先軫曰：秦不哀吾喪，而伐吾同姓。秦則無禮，何施之有？吾聞之，一日縱敵，數世之患也。謀及子孫，可謂死君乎。遂發命，遽興姜戎。襄公墨縗，梁弘御戎，萊駒為右。夏四月辛巳，敗秦師于崤。獲百里孟明視、西乞術、白乙丙以歸。遂墨以葬文公，&#26187;於是始墨。文嬴請三師，曰：彼實搆吾二君，寡君若得而食之，不猒，君何辱討焉？使歸就戮于秦，以逞寡君之志，若何？公許之。先軫問秦囚。公曰：夫人請之，吾舍之矣。先軫怒曰：武夫力而拘諸原，婦人暫而免諸國，隳軍實而長寇偉，亡無日矣。不顧而唾。公使陽處父追之。及諸河，則在舟中矣。釋左驂，以公命贈孟明。孟明稽首曰：君之惠，不以縲臣舋鼓，使歸就戮于秦，寡君之以為戮，死且不朽。若從君惠而免之，三年將拜君賜。秦伯素服郊次，向師而哭曰：孤違蹇叔，以辱二三子。孤之罪也。不替孟明。孤之過也，大夫何罪？且吾不以一眚掩大德。蹇叔之哭，知其師必敗也。秦伯之哭，哀其師之敗也。皆非胜而哭之矣。聖旨制疏，委曲明之，恐後人增飾其謬耳。夫用兵好殺，君子不為。大道好生，聖賢是則。但戰之勝敗，皆害於人，自可戒之而戢兵，豈必殺之而後哭？理身者，五欲內侵則五神疲散，六情中盛則六識交&#20105;，氣喪神疲，將虞殞謝，當固抑情斬欲，克保恬和。亦猶理國之君，不尚佳兵之美也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之二十六竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">使之武子辭焉：據《左傳》，『之』當作『皇』。<span lang="EN-US"><br>
		#2</span>吾子淹冬於弊邑：據《左傳》，『冬』當作『久』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>