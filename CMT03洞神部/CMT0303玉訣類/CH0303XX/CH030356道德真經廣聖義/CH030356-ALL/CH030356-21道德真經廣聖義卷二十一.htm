<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;font-family:新細明體;color:maroon">
		道德真經廣聖義卷之二十一</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:maroon">唐廣成先生杜光庭述</span></p>
		<p style="text-indent: 28.05pt; line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">有物混成章第二十五</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明自見自是，於道為餘食贅行，末云有道不處。此章明大曰逝，質道乃先天混成，終令法道自然。首標有物混成六句，將明妙本之緣起，物被其功。次云吾不知下六句，表強名之由緒，名亦不可得。故道下六句示知四大之生育，申戒人君之法。下至終篇，教以法道自然，無為清靜爾。○義曰：在昔三氣未分，一元未立，形質猶隱，恍惚莫窮，混然首出者，惟虛極之妙本爾。洎乎孕神布化，天地生焉，萬物育焉，生之成之，故為化母。然後定以名實，顯其功用，或大或逝，或遠或返，包三才而運氣，首四大而居尊，遞為憲章，以施法度，方復混融不宰，默體自然，宣大道&#20914;用之功，功成復歸於道本也。有物混成者，道之宗也。先天地生者，道之元也。寂兮寥兮者，道之質也。獨立而不改者，道之常也。周行而不殆者，道之用也。可以為天下母者，道之功也。吾不知其名者，道之無也。字之曰道者，道之有也。強為之名曰大者，道之體也。大曰逝者，道之微妙也。逝曰遠者，道之深玄也。遠曰返者，道之常存也。道大天大地大王大者，道之統三才也。域中有四大而王居其一者，此明王為最靈之首，當用道也。三才相法，明王當法天行道，契乎自然也。故疏云申戒人君用道法天，而當宗清靜也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">有物混成，先天地生。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：將欲明道立名之由，故云有物混然而成，含孕一切，尋其生化，乃在天地之先也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：有物者，有妙物也，即虛極妙本也。將欲申明強名所由，不可即稱道，故云有物爾。言有此妙物混然而成，含孕眾象，尋其生化，乃在乎天地之先。故曰先天地生。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道之起也，無宗無祖，無名無形，&#20914;而用之，漸彰於有。其初也示若無狀之狀，無象之象，無物之物，無名之名。天地未立，陰陽未分，清濁未判，混沌圓通，含眾象於內而未明，藏萬化於中而未布，不可以名詰，不可以象言。故云有物混成，先天地生也。《九天經》曰：天地未有而先有道氣，謂之玄元始三氣，而生三清。三清各生三氣，合為九氣，而成九天。自此而分，方有圓清方濁之別，陽日陰月之異，三才於是乎生焉，萬類於是乎立焉。眾經之中，皆明此理，斯則先天地生者，大道也。其五太之次，具在第八卷中，解之太上下知章矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">寂兮寥兮，獨立而不改，周行而不殆，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：寂寥者，歎有物之體寂寥虛靜，妙本湛然，故獨立而不移改？物感必應，應用無心，遍於&#32675;有。故周行而不危殆。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：寂寥者，無之謂也。無聲可聞，無色可見，無形可執，無象可求，無名可稱，無法可擬，故云寂兮寥兮也。獨立者，道一無倡也。周行者，道氣旁通也。不殆者，在高非高，在大非大，無窮無竭，玄妙常存，不危殆也。殆，危也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">可以為天下母。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：有物之體寂寥虛靜，妙本湛然常寂，故獨立而不改，應用遍於&#32675;有，故周行而不危。而萬物資以生成，被其茂養之德，故可為天下母。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：妙本生化，遍於&#32675;有。&#32675;有之物，無非匠成。萬物被其茂養之德，故可以為天下母爾。母以茂養為義也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：於至無之中而妙氣旁通，生育萬物。萬物非道無以生成，以其生物，故為天下之母。然道之生成於物，有形有類，皆從道生，故不拘於天上天下。今言天下者，舉其大也。而道之生化，無所不生矣。《字林》云：茂養於物，故謂之母。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吾不知其名，字之曰道，強為之名曰大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：吾見有物生成，隱無名氏，故以通生表其德，字之曰道，以包含目其體，強名之曰大也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：字者表其德，名者定其體。老君云妙本生化，應用莫窮，寂寥虛靜，不可定其形狀，先天地生，難以言其族氏，故云吾不知其名。但見其大通萬物，欲表其通生之德，故字之曰道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫名物者以其體，字物者以其德。物生而名立，事之常也。未有無名之物矣。唯大道之用居乎物先，物象未彰，乾坤未闢，而道在其先也。運道之用，施道之功，而後有天地萬物也。以此功深用廣，無形無狀，不可以氏族求，不可以名字得。老君取其通生萬物之美，字之曰道。道者，通生之謂也。道之為通也，無所不通。《西昇經》云：夫道也者，包裹天地，秋毫之細，道亦居之。莊子云：道在梯牌，道在眾物，無不在也。故有形有生者，道皆居之。失道則死矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：見其包含無外，將欲定其至無之體，故強名曰大。凡物先名而後字者，以其字小而成大；以道先字而後名，是以從本而降&#36857;焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫物有體，則能包含於物。故大能容小，外能藏內者，物之常也。今道無體而能包含萬物者，以其無體之體，體大無邊也。以其體大，因體立名，故名曰大。大者，無不包也，無不容也。有形無形，皆在道體之內矣。凡物先名而後字者，禮，男子生三日，以桑弧一、蓬矢六以射天地四方，以示男子有事於四方也。既三月，妻以子見其夫。入門，升自昨階，妻抱子出自升階，父執之右手，孩而名之，撫其首焉。二十而冠，謂之成人。冠適子於昨階，以著代也。醮於客位，有成人之道也。三加其冠，始以緇布，次以皮弁，次以爵弁，言益尊之。冠而字之，敬其名也。女子十五而笑，笄而字之。故冠禮者，禮之始也，嘉事之重也。此則先名而後字，取其自小而成大也。人倫之道，始則有終，故自小而成大，自大而復終也。《春秋》桓公六年九月丁卯，子同生。公問名於申繻，大夫也。對曰：名有五，有信，有義，有象，有假，有類。以名生為信，唐叔虞、魯公子友是也。以德命為義，文王昌、武王發是也。以類命為象，若孔子像尼丘山是也。取於物為假，如伯魚生，有人饋魚，因名曰鯉是也。取於父為類，若子同生，與父同日生是也。不以國，以國則廢名。不以官，以官則廢職。不以山川，以山川則廢主。不以畜牲，以畜牲則廢祀。不以器弊，以器弊則廢禮。不以隱疾，故名終將諱之。故&#26187;以僖侯廢司徒，宋以武功廢司空<span lang="EN-US" style="background: lime">#1</span>，先君獻武廢二山，</span><span style="font-size:9.0pt;font-family:新細明體;color:maroon">具教二山也。</span><span style="font-family:新細明體;color:maroon">是以大物不可以命。公曰：是其生也，與吾同物，命之曰同。氏族者，《春秋》隱公八年冬，公子無駭卒，公子羽父請謚與族。公問族於眾仲。對曰：天子建德，因生以賜姓，胙之以土而命之氏。諸侯以其王父字或以謚，因以為族。官有世功，則有官族。謂取舊官舊邑為族也。邑亦如之。公命以字為展氏。無駭即公子展之孫也。夫道也，先字而後名，言道無所始，亦無所終。示用降&#36857;，故字曰道，妙體廣遠，故名曰大。無始無終也，而此名此字，其強立焉。大道之妙，名言路絕也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大曰逝，逝曰遠，遠曰返。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：妙用無方，強名不得，故自大而求之，則逝而往矣。自往而求之，遠不及矣。若能了悟，則返在於身心而證之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫滯於一方者，非天下之至通也。故天職生覆而不能形載，地職形載而不能生覆。唯妙本之用，用無定方，雖強名曰大，而復不繼於大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天下之至通者，道也。滯於一方者，天地也。夫天地日月、春夏秋冬，皆天之所運也。天運氣廣大焉，生物周普焉，能覆而不能載，能清而不能濁，能上而不能下也。地布氣周遍焉，載物廣厚焉，能載而不能覆，能濁而不能清，能下而不能上。日主晝而不能於夜，月主夜而不能於晝，春職於生而無長養收藏之功，夏職於長而無收藏發生之力，秋主於成而無生長閉藏之用，冬主於藏而無生長肅殺之效，風職於散而不能於潤，雨主於潤而不能於散。若此局於一方者眾矣。唯大道能覆載照臨，能生成長育，能寒暑散潤，能陰能陽，能柔能剛，能今能古，能圓能方，能清能濁，能短能長，無不可也，無不能也，故用無定方。雖名曰大，而不拘於大，此可謂天下之至通乎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：自大而求之，則逝而往矣。自往而求之，則遠不及矣。自遠而求之，則復返在人之身心矣。故云遠曰返。莊子曰：大道於大不終，於細不遺。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：求之於大則彌大矣，故曰逝而往也。求之於逝則彌遠矣，故曰遠不及也。求之於遠不離乎身，故曰返也。人之起居運動，上下屈伸，不離於道，道豈遠乎？於大不終者，《莊子•天道篇》老君謂士成綺曰：夫道也，於大不終，於細不遺，故物備矣。廣乎其無不容也，淵乎其不可測也。形德仁義，神之末也。非至仁，其孰能定之？此言天地，形之大者也；秋毫，形之小者也。物之至大道復大之，其大無極，故不終也。物之至細道之在焉，故不遺也。道無不在，何足以測之哉？匪一方之可拘，豈四者能詰矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故道大，天大，地大，王亦大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：因其所大而明之。得一者，天地王。天大能覆，地大能載。王大能法地，則天行道，故云亦大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：因強名曰大，所以次大者，故天能顛玄在上，垂覆萬物。地能凝靜於下，厚載萬物。王能清靜無為二而化萬姓。此三大也者，吾道一以貫之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天之清也，積氣於上，體乎純陽，運動不息，剛從而文明，故次於道也。地之濁也，積形於下，體乎純陰，寂然不動，柔順而安貞，故次於天。王之正也，總二氣之柄，居萬靈之首，順陰陽之序，法天地之宜，仰觀俯察，順考古道，清以則天，靜以應地，故清靜其化，無為其心，而齊於三大也。此三大皆局於一方之德，無圓通&#20914;用之能，故我妙道通貫三大，而為之主矣。一以貫之者，《論語》仲尼謂曾參曰：參乎，吾道一以貫之。顛，頂也。玄，遠也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">域中有四大，而王居其一</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：王者，人靈之主，萬物繫其興亡。將欲申其鑒戒，故云而王居其一，欲以警王，令有所法，謂下文也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：者域，限域也。今云域中之大道，不只在域中，若云約所見而言，則天地自為限域，亦不在域中矣。夫遺語以存玄理，亦不必曲生異義。申文以防疑難，眾說皆未盡通。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：夫限域之域，理自多途。大約有四。其一生化之域，二氣之內，陰陽所陶之所也。其二妙有之域，在二氣之外，妙無之間也。其三妙無之域，居妙有之外，綑&#32252;始凝，將化於有也。其四妙無之外，謂之道域，非有非無，不窮不極也。此域中者，言道之所化自無生有，分別二氣而天地生焉。天地之中而萬兆形列，而君王統焉。亦如道大而有天地，有天地後有王也。則四大之名遞相統攝，自無入有，自有歸無，終始包含也。況下文云人法地，地法天，天法道。此既遞相法象，則四大互相統攝矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：今明域者名也。名為體域，物無名外之體，故曰域中。若舉道名，則道在其中矣。舉天名則天無遺體矣，故云域中，即有名之中有此四大云。而王居一者，王為人靈之首，有道即萬物被其德，無道則天地蒙其害。故特標而王居其一，欲令法道自然。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：聖旨以名為體域者，則包統眾義，復為妙焉。此亦以道為名體，外包天地，天地之中以王為首，其義同也。夫王者有道，則日月如合璧，五星如連珠，甘露降，醴泉出，河不滿溢，海不揚波，景星見，卿雲生，神龍遊於沼，麟鳳來其庭，四氣調和而為玉燭，萬物遂性而洽太平也。人君無道，則天返時為&#28798;，地返物為妖，人返德為亂，沴氣咎徵時見於上，物妖形怪或出於下，星亡日鬥，冬雷夏霜，天裂石實，川竭山崩，事興於人而氣感於天，是天地蒙其害也。王之為大，繫天地之安危，豈可不抱自然而法天，任無為而體道耶？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人法地，地法天，天法道，道法自然。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：人謂王也。為王者先當法地安靜，既爾又當法天運用生成，既生成已，又當法道清靜無為，令物自化。人君能爾者，即合道法，自然之性也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：人謂王者也。所以謂人者，謂人能法天地生成，法道清靜，則天下歸往，是以為王。若不然，則物無所歸往，故稱人以戒爾。為王者當法地安靜，因其安靜，又當法天生化，功被物矣，又當法道清靜無為，忘功於物，令物自化。人君能爾，則合道法自然。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：道職生成，天職包覆，地職厚載，而乾坤之象著，品物之形列。王居其間，行道之化，順天之時，法地之宜。民則安靜而自理，生化而有常，清靜而無擾，合大道自然之理也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：言道之為法自然，非復倣法自然也。若如惑者之難，以道法倣於自然，則是域中有五大，非四大也。又引《西昇經》云虛無生自然，自然生道。則以道為虛無之孫，自然之子。妄生先後之義，以定尊卑之目，塞源拔本，倒置何深。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：疑惑之人不達經理，乃謂大道倣法自然，若有自然居於道之上，則是域中兼自然有五大也。又以道為自然之子，無為之孫，皆為妄見，故具下文以解之。塞源拔本者，《春秋》昭公九年，&#26187;梁丙、張趯率陰戎伐穎。以周甘人與&#26187;閻嘉爭閻田故也。周景王使大夫詹桓伯辭於&#26187;曰：我自夏以后稷、魏、駘、芮、岐、畢，吾西土也。巴、濮、楚、鄧，吾南土也。及武王克商，蒲姑、商奄，吾東土也。肅慎、燕、亳，吾北土也。吾何邇封之有？文武成康之建母弟，以藩屏周，亦其廢墜是為，豈如弁髦，因而以敝之。先王居檮杌于四裔，以禦魑魅。故允姓之姦居于瓜州，伯父惠公歸自秦，而誘之以來，使偪我諸姬，入我郊甸，則戎焉取之。戎有中國，誰之答也<span lang="EN-US">7
		</span>
		后稷封殖天下，今戎制之，不亦難乎？伯父圖之。我在伯父，猶衣服之有冠冕，水木之有本源，民人之有謀主也。伯父若裂冠毀冕，拔本塞源，專棄謀主，雖戎狄，其何有余一人？叔向謂宣子曰：文之霸也，豈能改物？翼戴天子，而加之以恭。自文以來，世有衰德，而暴蔑宗周，以宣示其侈。諸侯之貳，不亦宜乎？且王辭直，子其圖之。宣子說。王有姻喪，使趙成如周弔，且致閻田與襚，反穎俘。王亦使賓滑執甘大夫襄以說於&#26187;，&#26187;人禮而歸之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：且嘗試論之曰：虛無者，妙本之體。體非有物，故云虛無。自然者，妙本之性。性非造作，故曰自然。道者，妙本之功用，所謂強名，無非通生，故謂之道。約體用名，即謂之虛無、自然、道爾。所以即一妙本，復何相倣法乎？則知惑者之難，不詣乎玄鍵矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：鍵，關鍵也。此明大道以虛無為體，自然為性，道為妙用，散而言之即一為三。合而言之，混三為一。通謂之虛無、自然、大道，歸一體耳，非是相生相法之理，互有先後優劣之殊也。非自然無以明道之性，非虛無無以明道之體，非通生無以明道之用。熟詳玆妙，可謂詣於深玄之關鍵也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之二十一竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">宋以武功廢司空：據《左傳》，『武功』當作『武公』。</span><span lang="EN-US" style="font-family:新細明體;
color:maroon">&nbsp;</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>