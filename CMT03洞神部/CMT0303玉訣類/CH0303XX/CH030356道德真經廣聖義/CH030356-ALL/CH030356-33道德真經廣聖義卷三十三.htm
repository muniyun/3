<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之三十三</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">道生一章第四十二</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明三士所聞之道能生萬物。此章明萬物生化之由，必資三氣。初明&#20914;氣柔弱，令萬物抱以為和。次云孤寡不穀，戒王公以謙自處。結以強梁不得其死，示其修學之元。○義曰：天地不能自生者，天地者大道，大道運用，惟一為先，故云生一，則明前章三士所聞之道也。道惟一爾，而愚智聞之不同，由是有信有疑，或勤或笑，乃顯明昧進退之旨，示世人修習之由。又述谷辱偷渝之方，表上士謙虛之行。既云善貸萬物，彰萬物抱道而生，是知謙虛卑下之基，損之而益。夫格悍強梁之性，益之而損焉。必資三氣者，即《靈寶生神章》經云玄氣元氣始氣也。始氣白，凝為清微天，號玉清境，天寶君所掌，元始天尊統九聖居之。元氣黃，凝為禹餘天，號上清境，靈寶君所掌，大道君統九真居之。玄氣青，凝為大清境，號大赤天，太上老君統九仙居之。以此三氣，每氣復各生三氣，下為九天，通三境為十二天。又以十二天各分二天，凡三十六天也。又以其精凝為三才，即始氣為天，玄氣為地，元氣為人。始氣積陽，玄氣積陰，元氣積陰陽之華，而總為人倫，散為萬物。&#20914;氣者，是元和&#20914;寂之氣也，萬物得之以生，失之以死。人能寶之則返老還嬰，革凡成道。孤寡不穀之義，前章已明。重成強梁，益明柔弱為契道之行也。《論語》云：禮之用，和為貴。是知和者陟道之徑，不可忽也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道生一，一生二，二生三，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：一者，&#20914;氣也。言道動出&#20914;和妙氣，於生物之理未足，又生陽氣。陽氣不能獨生，又生陰氣。積&#20914;氣之一，故云一生二。積陽氣之二，故云二生三。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">三生萬物，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：陰陽合孕，沖氣調和，然後萬物阜成。故云三生萬物。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：道者，虛極之神宗。一者，沖和之精氣。生，動出也。言道動出和氣，以生於物，然於應化之理，猶自未足。更生陽氣，積陽氣以就一，故謂之二。純陽又不能生，更生陰氣，積陰氣以就三，故謂之三。三生萬物者，陰陽交泰，沖氣化醇，則&#24487;生庶彙也。此明應道善貸，生成之義爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道以無形無名、不無不有、自然妙化而生乎一。一者，道之子也。天得以清，地得以寧，人得以長存，萬物得以生。故此妙一修道者守之，抱之存之，得之以為證道之根矣。所言一者，即前始氣為天也。一生二者，即玄氣為地也。二生三者，即元氣為人也。所以沖和妙氣生化二儀，凝陰陽之華，成清濁之體。然後人倫畢備，品物無遺，四序調平，五行運象。若交感而順，則物保其常。或否塞而逆，則物罹其患。故《周易》乾下坤上為泰。天地交而萬物通也，上下交而其志伺也。內陽而外陰，內健而外順，內君子而外小人，君子道長，小人道消也。故陽氣在上而下感於陰，坤為陰也，陰氣在下而上感於陽，二氣交感而生萬物，是則孤陰孤陽不能生化。其或反此，則坤自居下乾自居上，二氣不交，天地隔塞，在《易》為否。天地不交而萬物不通，上下不交而天下無邦，亦不能生化，故疏云陰陽交泰，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">&#20914;氣化醇。《易》曰天地絪&#32252;，萬物化醇也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">萬物負陰而抱陽，沖氣以為和。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：萬物得陰陽&#20914;氣生成之故，故負抱陰陽，合養沖氣以為柔和。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言物之生也，既因陰陽和氣而得成全，當須負荷陰氣，懷抱陽氣，愛養沖氣，以為柔和。故廣成子告黃帝曰：我守其一，以抱其和，故我修身千二百歲，而形未嘗衰。是知元氣沖和，群生所賴。老君舉此者，明人既稟和氣以生，則氣為生本，人當固柔和，守雌弱以存本也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：萬物之生也，道氣生之，陰陽氣長養之。一晝一夜，一陰一陽，更相遞代，養育萬物。其大也，陰為寒，陽為暑。其細也，陽為明，陰為晦。以寒暑明晦，晝夜長育，萬物各成其形，非妙道沖和之氣無以生也。雖有寒暑而無道氣者，亦殂落矣。二氣更為內外，故萬物負之抱之，不可離矣。人之生也，道以元一之氣降之，為精為神；天以太陽之氣付之，為動為息；地以純陰之氣稟之，為形為質。《生神經》曰：人之既生，天神一萬八千，地神一萬八千，故三萬六千神。氣一時生形，夫向之者陽也，背之者陰也。故曰負陰而抱陽。至矣哉，人生天地之間，驚天駭地，三元育養，九氣結形，萬神恭諾，司馬敬順，天真鑒映，擢形太陽亦不輕也。但人得生，而自不能尊其氣，貴其形，保其命，愛其神，自取死壞，離其本真，豈不痛哉？《莊子‧在宥篇》黃帝於崆峒山問廣成子：理身之道，奈何可以長久？廣成子蹶然而起曰：善哉問乎，吾語汝。至道之精，杳杳冥冥；至道之極，昏昏默默。無現無聽<span lang="EN-US" style="background: lime">#1</span>，抱神以靜，形將自正，必靜必清，無勞汝形，無搖汝精，乃可長生。目無所見，耳無所聞，心無所知，神將守形，乃可長生。慎汝內，閉汝外，多知為敗。我為汝遂於大明之上矣，至彼至陽之原也。為汝入於杳冥之門矣，至彼至陰之原也。天地有官，陰陽有藏，慎守汝身，物將自壯。我守其一以處其和，故我修身千二百歲矣，而形未嘗衰。此謂天有日月星辰，地有岳瀆百川，皆有尊卑遞相運用。帝王無事，物自昌壯矣。豈在多事乎？廣成子乃太上所化之身，應號於世，以道授於帝王，豈有生死終始之數？寓言千二百歲耳。又曰：得吾道者上為皇，而下為王；失吾道者上見光，而下為土。又曰：人其盡死，而我獨存。此得沖和之妙也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之所惡，惟孤、寡、不穀，而王公以為稱。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：萬物皆以沖和之氣為本，而沖氣柔弱。守本者當須謙卑柔弱，故王公至尊而稱孤、寡、不穀者，以謙柔為本。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：沖氣柔弱，為生之本，故舉王公謙卑以敦其本。孤、寡、不穀，不善之名，非尊崇之稱。人所惡之，而王公以為名者，謙之至也。言王公為風化之主，存亡所繫，天下具瞻。若不崇尚謙柔，以安社稷，則物所不歸。故取謙柔為本，以政巍巍之功。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：守柔弱者，生而不匱。懷謙抑者，高而不危。所以柔弱為保生之元，謙抑為全高之本。故大國者宜為下，崇臺者固其基。此守道之常，立身之要，但人不能行之耳。具者，眾也。居尊高之位，眾所瞻仰。《毛詩‧小雅‧節南山篇》：赫赫師尹，民具爾瞻。既居高位，為師長尹正，故能宣行風化，以育黎元。《詩序》云：上以風化下，言王侯以德風化於下民。《論語》曰：君子之德風，小人之德草。草上之風，必偃。言民從順其上之化也。王侯行道德，四方之人歸從其化，故曰歸往。解云：民所歸往之謂王。王公有道，其功崇高，如山之固，故曰巍巍乎其有成功。巍巍者，高峻之貌也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故物或損之而益，益之而損。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：自損者人益之，自益者人損之。故朝宗者善於下，謙弱者，德之柄。孤寡而稱，不亦宜乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：故者，仍上之詞也。損，貶毀也。言王公稱孤寡以自毀損，則為百姓樂推，尊敬而事之，而致益也。或益之而損者，若王公貴寵其身，居上而驕，則下人離散，而致損也。《書》曰：滿招損，謙受益。斯之謂也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：理國以謙光為本，立身以柔弱為先。《易》曰：謙謙君子，卑以自牧。或反於此，必貽其損。《易》說卦曰：緩之必有所失，故受之以損。損而不已必益，故受之以益。益而不已必&#20915;，故受之以夬。則損益倚伏，終始相循。若謙已不已，物常益之，故無顛覆。修道之士割榮華，去繁盛，捨悅樂，甘寂寥，損之甚矣。其得道也，延景福，享遐年，逍遙無為，天地齊永，豈非益之乎？滿招損者，《尚書‧大禹謨》舜曰：咨爾禹，惟時有苗不率，汝往祖征。禹乃會群后，誓師征之。三旬，苗人逆命。益贊禹曰：惟德動天，無遠不屆。滿招損，謙受益。是乃天道。禹拜昌言曰：俞。帝乃誕敷文德，舞干羽于兩階，七旬而有苗格。故理國理身，謙為本也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之所教，亦我義教之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：老君曰：人君所欲立教教人者，當以吾此柔弱謙虛之義以教之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：人，謂人君也。人君為政教之首，一國之風，繫乎一人而化。故老君昌言之曰：人君欲行言教以化人者，當須用我沖虛柔弱之義以教之也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：理化之本，其惟元首乎？元首者，人君也。《尚書》曰：元首明哉，股肱良哉，庶事康哉。此言人君教之善也。又曰：元首叢脞哉，股肱惰哉，庶事隳哉。人君叢脞細碎而無大略，則臣下懈惰，萬事隳廢。此言人君教之不善也。政教由於元首，可不慎耶？《詩序》曰：一國之事，繫一人之本，謂之風，，天下之事，形于四方之風，謂之雅。風雅，正也。言王政之所由廢興也。人君以謙損柔弱以教於人，人醇朴而宗道矣。以仁義苛察以化於人，人智詐而歸於亂矣。理身者謙靜而事簡，事簡而心泰，則生可保；躁動而心競，心競而事繁，則去道遠矣。昌，大也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">強梁者不得其死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：強梁之人，動與物亢。求益而損，物或繫之<span lang="EN-US" style="background: lime">#2</span>，故不得其死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：強梁，謂剛暴屈強之人也。剛暴之人失養生之要，必自夭其天素，不得壽終而死。嚴仙人曰：強秦以專制而滅，大漢以和順而昌。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：老君所戒，柔必勝剛，弱必勝強，故舌柔則存，齒堅則亡。是則強梁非全身之道，為失生之基耳。剛暴非進道之階，殊保壽之旨矣，深宜戒之。嚴仙人者，蜀郡嚴遵，字君平，常於成都市以卜筮之道，&#28659;化於人，人有不正之問，叉以陰陽之理制而止之。日閱百錢而閉肆，下簾以受《老子》，乃作《指歸》數萬言，明理國理身之要。其解此義云強秦以專制而滅者，言秦皇吞滅七國，一統天下，威制四方，殺伐無已，違謙抑守柔之道，故子嬰降而祚滅，不得其死。理實然乎。秦贏氏，顓頊伯翳之後，至非子與周孝王養馬，封於汧渭之間。平王東遷，秦襄公衛助有功，因命列為諸侯。至繆公乃下士用賢，得由余、子桑、百里奚，乃強盛。昭王五十一年伐周，取九鼎寶器，三十六邑，遷周於憚狐。昭王俾卒，孝文王戍立。一年戍死，莊襄王子楚立。三年而卒，始皇正立。元年乙卯至二十六年庚辰，平諸侯，滅六國，自號始皇。三十八年卒，二世胡亥立。三年卒，子嬰立。四十六日降漢於軹道。項羽至，斬之，國滅。漢祖劉邦，字季，彭城豐沛人。帝堯劉累之後，父太上皇。煓起布衣，推賢用能，與項羽力戰而取天下。德制強楚，仁及生靈，智士為之謀，賢士為之輔，相三傑而成帝業，約二章而安疲人，有長者大度之美，傳祚兩漢二十四帝四百餘年。裔孫王蜀，亦及兩世。此柔德制強之驗也。理身理國，足為鑒乎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：強梁者失道，剛武者失神。生主以退，安得長存？注云動與物亢，亢，敵也。物或擊之者，《易》益卦上九爻辭云：莫益之，或擊之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：理代者以強梁失國，理身者以強梁喪生。與物抗敵，豈能無患？或擊之者，《易》益卦上九曰：莫益之，或擊之。言處益之極，過盈者也。求益無已，是心無恒無厭，而求人莫之與，獨唱莫和，適是偏辭。人道惡盈，怨者非一，故或擊之也。益，與也，擊，傷也。神為生主，人為神主，相須而立，闕一則亡。用剛失神，故非善也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吾將以為教父。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：吾見強梁者亡，柔弱者全，故以此柔弱之教，為眾教之父也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：父，本也。此句結修學之元。老君舉強梁者亡，以之為戒，柔弱者全，以之為勸。以為教父者，父為子本，言吾將此柔弱之教為眾教之本。如子之於父，故云以為教父。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：父者，尊也。柔弱必全，尊於眾教。眾教之末，謙柔為先。故《易》曰謙尊而光，卑而不可踰。言尊者能謙光而益明，卑者能謙不可踰越。《禮》曰：傲不可長，慎以避禍。恭以遠恥，敬讓以行。皆謙慎之旨也。《尚書》曰：願而恭。&#24932;愿而恭恪也。柔而立。和柔而立事也。《詩》云靖恭爾位，守柔敬也。《春秋》曰：使之以和，臨之以敬，行之以禮，守之以信，奉之以仁，教之以務，閑之以義。經曰兵強不勝，木強則共，強大處下，柔弱處上，高者抑之，下者舉之。此眾教之中皆以柔弱謙敬為本也。為教之父，豈虛也哉？理天下，修其身，守柔行謙，無思不服矣。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之三十三竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">無現無聽：據《莊子》，『現』當作『視』。<span lang="EN-US"><br>
		#2</span>物或繫之：據《周易》益卦，『繫』當作『擊』</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
