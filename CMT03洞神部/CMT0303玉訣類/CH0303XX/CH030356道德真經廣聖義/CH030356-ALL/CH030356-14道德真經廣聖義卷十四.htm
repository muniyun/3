<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: maroon">
		道德真經廣聖義卷之十四</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">唐廣成先生杜光庭述</span></p>
		<p style="text-indent: 32.05pt; line-height: 150%; margin-top: 0; margin-bottom: 0">
		<b><span style="font-size: 16.0pt; font-family: 新細明體; color: maroon">
		視之不見章第十四</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明貴身為患，令兼忘而不有。此章明妙本無象，故在用而皆通。首三句言不可求之於色聲，次六句尋責必歸於無物。又五句示妙用之難測，後四句結引古以證今。○義曰：前示忘身忘患，為修證之基。此表非色非聲，宣至道之妙，既視聽之不得，乃混一以指，名雖皦昧難窺，隨迎不睹，執之以理身理國，為成化之根源矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">視之不見，名曰夷。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：此明道也。夷，平易也。道非色，故視不可見。以其於無色之中能色，故名之曰夷。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">聽之不聞，名曰希。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：希者聲之微也，道非聲故聽之不聞，以其於無聲之中獨能和焉，故名之曰希。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">搏之不得，名曰微。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：搏，執持也。微，妙也。道無形，故執持不得，以其於無形之中而能形焉，故名之曰微。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此明道也。夫視之者以色求道，聽之者以聲求道，搏之者以形求道。道非聲色形法，故竟求不得。以不得，故欲謂之無，乃於無色之中能應眾色，無聲之中能和眾聲，無形之中能狀眾形，是有無色之色、無聲之聲、無形之形，故謂之夷、希、微矣。夷者，所謂明道而非道．也。夷者，平易也。希者，聲之微妙也。搏者，執持也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：目之所視者，但見平易而不能見道，道無色也。耳之聽也，但惟希寂而不能聞道，道無聲也。手之搏也，但惟微妙不能得其形，道無形也。以神視之，見無色之色；以氣聽之，聞無聲之聲；以慧照之，識無形之形。而眾色之具，眾聲之和，眾形之立，非道不能生，非道不能成。道也者，獨能應眾色，和眾聲，狀眾形，故強名之曰希夷微爾。道不可言，言之非矣，所以明道皆強為之容，而非道也。莊子曰：無視之以目，而視之以神，無聽之以心，而聽之以氣。能以微妙而合於道矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">此三者不可致詰，故混而為一。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：三者將以詰道，道非聲色形法，故詰不可得，但得夷希微爾。道非夷希微，故復混而為一也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：三者夷也、希也、微也。致，得也。詰，責也。混，同也。妙本微妙，精一難名，色聲形法，焉得詰責？欲以色聲形詰，但得夷希微爾。謂夷希微，則三也。夷希微但假名，欲明道用道，非色聲形等，則夷希微復混同為一矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：夷希微三者，假標以名道，亦皆無也。三者凝化為三境，次為三界，下為三才，明為三光，於身為三元，於內為三一，皆大道分精運化之所成也。混而為一，復歸於妙本之道也。三境者，三寶君之祖氣所凝，其色青黃白亦名也。玄元始三氣，乃諸天之祖宗，萬化之元本也。三界者，欲界六天以統九仙，色界十八天以統九真，無色界四天以統九聖。三才者，天一地二人三。《沖虛真經》云：清浮之氣為天，濁滓之氣為地，&#20914;和之氣為人。謂之三才也。三光者，太陽之光為日，太陰之光為月，日月之餘光為星辰，謂之三光也。三元者，人身之中腦為泥九宮，以主上元；心為絳宮，以主中元；臍下為丹田，以主下元。三元尊神各統陰陽，萬二千神氣以養於人。三一者，上元所主謂之元一，中元所主謂之真一，下元所主謂之正一。三一元神主運氣固精，寶神留形。上清有迴風混合，修三一之道。昔黃帝以寧先生所教，詣峨眉山，謁天真皇人，以受之，遂精思千日，與三一上真，統三萬六千神，乘黃龍而昇天矣。天浮於上，地結於下，人生其中。三者互相生化，未始有極。列子云：天積氣也，地積塊也。日月者，氣中有光耀也。三一乃有中之無，三元乃無中之有，以有無相感，而為精神氣。三者共生於人，故世人得之則生，失之則死。神者天之陽氣所生，人之動靜對答、運用計智是也。精者地之氣，百穀之實，五味之華，結聚而成是也。氣者中和之氣也。道一妙用降人身中，呼吸溫暖以養於人是也。三者混合而成於身，是謂混而為一也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">其上不皦，其下不昧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：在上者必明，在下者必昧。唯道於上非上，在上亦不明，於下非下，在下亦不昧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：皦，明也。昧，暗也。夫形質之物皆有定方，在上者則明，在下者則昧。惟妙本恍惚，不可定名，則在上亦不明，在下亦不昧，而能上能下，能明能昧。非天下之至嘖，其孰能與於此乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：其為明也，必皦然在上，謂積陽也。其為暗也，必昧然在下，謂積陰也。陰陽有定分，明昧有定相，是則有形有質，皆有定方也。惟夫大道處於上，不皦然而明，道非陽也；處於下不昧然而暗，道非陰也。故曰非陰非陽，而能陰能陽，不可以定相暗，不可以定分求。天得道而能清，是能上也。地得道而能寧，是能下也。陽得道而能動，是能明也。陰得道而能靜，是能昧也。故為天下之至賾。《易‧繫》曰：非天下之至賾，其孰能與於此乎？言至道功深如此，若非天下萬事之至極精妙，誰能&#21445;與於此也？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">繩繩不可名，復歸於無物。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：繩繩者，運動不絕之意。不皦不昧，運動無窮，生物之功，名目不得。非物能物，故常生物，而未始有物。妙本湛然，故云復歸於無物矣。疏：繩繩者，運動不絕之意。妙本生化，運動無窮，生物之功，強名不得。物物而不物，生生而不生，尋責不得，妙本湛然，未曾有物，故云復歸於無物。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：道惟妙本，生化萬殊，運用生成，繩繩不絕。物物而不物，物自物也。生生而不生，生自生也。道之無&#36857;，不恃其功。深妙湛然，不可為有，是無物也。物者象也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">是謂無狀之狀，無物之象，是謂惚恍。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：是謂無形狀之狀，無物質之象，不可名有，不可名無。無有難名，故謂之惚恍。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：狀，形狀也。象，物象也。言妙本混成，本無形質，而萬化資稟，品物流形，斯可謂有無狀之形狀，有無物之物象，不可名之為有，亦不可格之於無。無有難名，故謂恍惚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：道以生育，動植成形，故能於無狀之中成其形狀，無物之中作其物象。謂其無也，則狀象資生；謂其有也，則杳冥難暗。非無非有，為恍惚焉。恍惚者，非有非無之謂也。《易》乾卦象曰：雲行雨施，品物流形。言品類之物，流布成形也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">迎之不見其首，隨之不見其後。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：無始故迎不見其首，無終故隨不見其後也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：至精無形，至大不可圍。故迎之者不得其首，隨之者不得其後。無首則無始，無後故無終。無始無終，故非隨迎所得。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：至道獨立，無始無終，既非前後可窮，莫得隨迎之所，故曰長於上古而不為老，生於末代而不為少。先萬物而不為始，後億劫而不為終。由此而言，豈隨迎得也。況充塞天地，周遍虛無，無處無道，無往無來，不今不古，何者為始，何者為終，固非先非後矣。凡物有往則隨之，有來則迎之。道無來往，非隨迎可求矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">執古之道，以御今之有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：執古無為之道，以御今有為之事，則還反淳樸矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此明古先帝王，常以無為道化以化人。故戒云今能執守古之所行無為之教，以御理今之有為之事，則不言而化也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：御者，制也。古之化者無為無事，今之化者有體有名。無為故易理，有體故難化。若今之帝王執用古之大道無為以理，自速太平也。玄古之君，上德不德，是無為也。季葉之化，約名約器，是有為也。以無理有，庶可向方。以有制有，亂玆兆矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">能知古始，是謂道紀。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：能知古始所行，是謂道化之綱紀。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前云執古之道，將引之使行。此云能知古始，明道行叉化。故重云帝王能知古始，無為而理，當抱守淳樸，爰清爰靜者，是知為理道之綱紀。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：恐帝王難於用古，不遂執行無為，故重舉斯文，再加勉勵。能知無為易化，古道易行，弘之在人，豈惟澆淳之異？理道綱紀，其在玆乎。故曰引其綱，萬目張，引其紀，萬目起。理身理國，亦猶此歟。爰清爰靜者，《太玄經》之辭也。理國執無為之道，民復樸而還淳。理身執無為之行，則神全而氣王。氣王者延年，神全者昇玄，理國修身之要也。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		古之善為士章第十五</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明妙本無象，則在用而皆通。此章明玄通之人，常不盈而能弊。首標古之五句，明善為所以微妙。次云豫若七句，示德容所以難明。孰能下兩句，表進修之徐生。保此下終篇，結證成而不滯。○義曰：將明前章執古之妙，再&#21465;古之為道之人德行周深，廣加喻說，或豫兮猶兮而畏慎，或儼兮渙兮而卷舒，或敦兮曠兮而深廣，或渾兮靜兮而清濁。隨機應變，其德如斯，人能體而用之，必無盈滿之失矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">古之善為士者，微妙玄通，深不可識。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：士，事也。言古之善以道為事者，於彼微言妙道，無不玄鑒通照，而德容深邃，不可識知矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：古，昔也。士，事也。言古昔之人善以道為事者，精微要妙，玄寂通達，體道了言，泱然無滯，而其宇量&#20914;邃，不可識知矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：士者，指古昔有道之人也。有道之人行道之行，凡有所立，在野在朝，皆謂之士。刻意尚行，離世異俗，此山谷之士也。語仁義忠信，恭檢推讓，此平世之士也。語大功立大名，正君臣，明上下，此朝廷之士也。就藪澤，居閑曠，釣魚避世，此江海之士也。吹呴呼吸，吐故納新，熊經鳥伸，此導引之士也。若夫不刻意而高，無仁義而脩，無功名而理，無江海而閑，不導引而壽者，為道之士也。前之五士，其用可測，其事可涯。唯為道之士，道微妙，應變玄通，其用&#20914;寂，難以智察，無不無也，無不有也，澹然無極，而眾美從之，是不可識也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">夫惟不可識，故強為之容。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：夫惟德量難識，故強為容狀，以明之下文也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫惟善士，雖正容可以悟物，而宇泰發於天光，德量難窺，故強為容狀，且求委順之迸，將以引化凡愚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：善為道之人，正其身而人化，正其行而人隨，睹其德容，物自開悟。德宇泰然而定，其所發明者，天光也，非人曜矣。天光自發，則人見其人，物見其物。物各自見而不見彼，則德宇泰然而定，不可窺量，示委心順物之方，為化俗引凡之行。故莊子承答舜曰：性命非汝有，天地之委順也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">豫若冬涉川，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注；豫，閑豫也。善士於代間法如涉冬川，眾人貪著故畏懼，今我不染故閑豫。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：豫，閑豫也。若如冬川，喻代間愛欲所以陷溺眾生。善士雖處代間，不為愛欲所染，如涉冬川，故多閑豫。所以閑豫者，冬冰堅壯，無陷墜之憂爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：疏解以閑豫無憂，冬川可涉，堅冰不能陷，愛欲不能侵，以喻善為道之人。此聖旨也。夫豫之言疑也，猶豫皆疑難之象爾。亂流而渡深曰厲，淺而揭，由膝以上為涉。冬月涉川，寒沍侵骨，將為涉者，固亦疑難，冷既傷心，冰仍痛足。至人睹世俗貪求之事無益於身，如冬涉川，有疑難也。且代之愛欲，逐境生迷，萬緒雲蒸，千途蜂起，功名聲色，&#20105;先銳進之心，厚利豐財，競起貪求之跡，或烹燔取樂，或傷殺恣情，投身於愛欲之川，隨流不返，溺性於漂沉之浪，有去無歸。豈獨冰痛為難，抑且報應明驗。何者？溺利欲之人，涉遠營求，有水陸邀劫之報；淩抑於人，有忿爭刑網之報；上網於君，有誅殛喪家之報；下虐於民，有召寇起讎之報。況於傷生害己，破國亡家之甚乎？至道之人，知此為憂，故設涉川之喻，斯為至戒，信可寶焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">猶若畏四鄰，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：猶豫，疑難也。上言善士不染故閑豫，及觀行事甚疑難。如今代人懼鄰戒也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：猶，疑難也。夫善士無愛欲，故多閑豫。及難其行事，舉動施為，恐不合道，故多疑．難。如今之人有事，畏四鄰之知，而加戒慎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：猶，犬也。&#22752;右之人謂犬為猶。亦云古有良犬，其名曰猶，言犬隨主行，必豫於其前偵邏，疑有善惡復來報其主，故云猶則多豫，狐則多疑，故言狐涉河冰，聽其下流水聲絕，然後敢渡。今北人渡河冰，見有狐跡，則車馬於冰上無所陷矣。此則猶豫皆疑難之象也。且常人不知修道，恣欲任情，無懼無疑，動貽陷溺。為道之士知愛欲而不為，若冬將涉川，有凝沍之憂，畏居將為事，懼鄰里之聞知。既暗室不欺，每屬垣為戒也。此為道之行也。夫人為惡於幽暗者，鬼神知之。為過於明顯者，鄰里知之。得無戒慎矣？《論語》曰：毋與汝鄰里鄉黨乎。此言十家為鄰，五鄰為里，萬二千五百家為鄉，五百家為黨也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">儼若客，渙若冰將釋，</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		注：雖則儼然若客，無所造為，而不凝滯於物，渙然若春冰之釋散。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：善士於愛育無所造作，如客對主人，但儼然肅敬爾。雖於愛欲如客對主，而為善之行不凝滯於物，渙然若春冰之釋散，無留礙爾。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：儼，肅敬也。渙，散也。釋，解也。出門如見大賓，言主之敬客也。儼兮其若客，言客之敬主也。賓主盡敬，各慎禮容，世之常也。至人靜默，戒慎檢身，常如對主之恭，固無肆情之欲。為善不滯，散釋變通，若泮春冰，豈復膠固矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">敦兮其若樸，</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		注：雖渙然冰釋，曾不自矜，而能敦厚，若質樸無所分別矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：敦，敦厚也。樸，質樸也。言雖不滯於物，而絕浮競，其德行敦厚，若質樸無所分別。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：至人也，外雖散釋通變，縱橫順物，內則溫柔敦質，凝寂其心，故無紛競之傷，自得恬和之趣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">曠兮其若谷，</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">注：其德量曠然寬廣，無不含容，有若彼空谷矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：曠，寬也。言善士懷道抱德，宇量曠然，寬大於物，悉能含受，如彼虛谷無不包容。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：德既敦實，量乃寬弘，善惡無所不容，是非固當無撓，曠然吞納若虛谷焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">渾兮其若濁。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">注：和光混俗，若濁而清。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：善士心照清&#20928;，而能容物，和光同塵，不自殊異，渾然如濁物莫能知。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：水之清也，能鑒物之善惡，而物亦測水之淺深。及其秋潦，乍興濁波，初鼓澶漫也，牛馬莫辯洶湧也。深淺難知，望之茫然，詎可揭涉？至人和光接物，混跡隨流，不顯其機，有同濁水，其容可見，其跡難窺。人君理國乘時，在於明德，不為察察之政，示以淳淳之方，使民不識不知，順帝之則，斯為道化，善莫大焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">孰能濁以靜之徐清？</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		注：孰，誰也。孰能於彼混濁，以靜澄止之，令徐徐自清乎？</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：因上文云若濁，便舉水之澄清，以況善士之心無撓，則自然靜止，故云孰能於代間愛欲混濁之中，而以清靜道性靜止之，令愛欲不起，亦如水之濁而澄靜之，令徐徐自清乎。孰，誰也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：至人外示混濁，將明不異於常。內本澄清，固亦常同於道。亦猶水之濁也，而清明之體常存。心之清也，渾濁之塵不雜，若世人能澄其塵染，&#20928;彼心源，如水可以徐清，自入至人之境。老君愍世之耽欲，念俗之澆浮，&#20105;投跡於愛欲之津，競銳意於利名之浪，渾是非之濁，溺生死之河，不務競修，誰為拯拔？演玆法喻，用救迷途，善趨澄鍊之門，冀速清虛之道。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">孰能安以久動之徐生？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：誰能安靜於此清以久，更求勝法，運動修行，令清&#27972;之性不滯於法，而徐動出也。生猶動出也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此教法無滯也。誰能以清&#20928;之性靜止愛欲，如水之性已得徐清，若便安於此清，而以久滯，滯則非悟，未名了出，當須更求勝法，運動精修，為道既損之而又損，按行亦次來而次滅，則清靜之性不滯於法，而徐徐動出也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：大道好生，誘人垂法，千門鍊性，萬行修心，因悟乃修，因修乃證。修證之理，泛舉其綱，則有吐納元和，咽漱雲液，茹松食&#26658;，絕粒餌芝。或隱朝上清，密伺玄斗。或五金八石，或水玉流珠，陰鼎陽鑪，五華九轉。或素文丹籙，檄召鬼神，金鈕青絲，質盟天地，則有正一道德，昇玄洞神，靈寶明真，三清眾法，並革凡登道，證品昇真。又有奔二景，朝五辰，據極攀魁，騖綱飛紀，吞日咽月，制魄拘魂，八道望雲，九真受事，昇玄&#21351;斗，方諸洞房，左右靈飛，陰陽六甲，三部八景，二十四真，存服三元，注想三一，紫房黃闕，絳景朱嬰。紫虛南嶽之篇，青童</span><span lang="EN-US" style="font-family:&quot;New MingLiu&quot;;color:maroon">?</span><span style="font-family: 新細明體; color: maroon">東海之訣，內視五藏，下制六天，導引吞符，御風養氣，騰舉之道溢於真經，或修勵一門便可得道，遂能拔玄祖於長夜，飛我身於太虛，瞬息而歷九陔，那&#24921;若士；顧面而周六合，豈讓鴻蒙？而世之大迷不能耽味，即曰神仙之事非積學可求。又云得道之人皆有壽限，運終數盡還至淪滑。殊不知得道者自仙登真，從真證聖，登聖極果，與道合真，無壽考之期，無終盡之數，斯須而經億劫，指掌而越萬天。《文選》曰：少別千年，暫遊萬里。《步虛詞》云：八天如指掌，六合何足遼。皆其事也。但修之既契，即忘其修，旋修旋忘，無所滯著，即為妙矣。夫法者，所以詮道也。悟道則忘法。言者，所以觀意也，得意而忘言。若滯於法，則道不能通。滯於言，則意不可盡。故令於法不滯，轉更增修，於言不滯，旋新悟入。次來次滅者，《西昇經》云：子能按行，次來次滅。此喻小乘有為之法，以教初門，既得其門，漸以中乘之法，以熟其行，既熟其行，乃以大乘之法，令忘其執，則目凡而得證，累證而階聖，雖仙真聖果二十七品，而所修之行不可執滯，斯謂徐生徐清、次來次滅之旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">保此道者不欲盈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：欲保此徐清徐生之道，當須無所執滯。若執清求生是謂盈滿，將失此道。故云不欲盈爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：滯法安清，是名盈滿。故云若欲保全此徐清徐生之道，當須無所滯著，得無所得。今復滯清求生，是傷盈滿，盈滿則妨道。故云不欲盈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：能明次來次滅之法，是得徐清徐生之要。保此要旨，不滯滿盈，當契下句之理。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">夫唯不盈，故能弊不新成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：夫唯不盈滿之人，故能以新證之，行為弊薄，不以其新成而滯著。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫能無欲凝滯，以至無為，於法無住不盈滿者，常以新證之法為弊薄，更求勝致，不以為新成而便滯著爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：既了舊法，又證新法。謂自小乘入中乘道也。中乘之道或權或實，猶滯於修，又捨此權實有修之門，求入大乘無為之趣。若執於修著，不悟無為是曰新成，還為盈滿，故當損之又損，階麤入妙矣。其於國也，則古之聖主賢臣，謂之善為士者，玄通道德，德不可稱。猶復如冬涉川履冰為懼，畏鄰表戒，若客無為，通變從民，屈伸不滯而冰釋，含容若谷，懷抱樸素。以訓人政昏昏</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		而外濁，心明明而內照，無滿溢驕盈之變，守弊薄不新之規，祚必延洪，人其清泰。淳古之跡，復何遠哉？</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經廣聖義卷之十四竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
