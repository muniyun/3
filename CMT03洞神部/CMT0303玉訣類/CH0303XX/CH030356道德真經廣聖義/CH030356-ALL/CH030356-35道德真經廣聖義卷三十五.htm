<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之三十五</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:maroon">唐廣成先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">天下有道章第四十六</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明五大之行，用廣修學之門。此章明三大之愆，以彰可欲之弊。初標有道無道之損益，次明為罪為咎之所由，後結知足之為德，以戒貪求之為患。○義曰：天，聖人之御宇也。身斧扆而南面，前巫後史，卜筮瞽侑列於左右，無為而守至正也。三公在朝，三老在學，百辟奉職，修文德以懷遠，敷道化而育人。使俗洽和平，家興禮讓，來琛賮於四塞，息征戌於三邊，倒載干戈，休牛歸馬，然後樂耕耨，糞田疇，多稼如雲，餘糧栖畝。苟或違此，則怨敵交侵，戎馬載馳，甲兵復用。夫何故哉？以其上有貪得可欲之非，恣拓土無厭之禍。窮兵演武，必致自焚。老君戒以知足之文，欲使安其分。分既常足，可以言於理道歟。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下有道，卻走馬以糞。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：天下有道之主，無為化行，既不貪求，固無交戰，屏卻走馬之事。人得糞除田園。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：&#21364;，屏&#21364;也。糞，謂理田也。天下有道，謂以道為理，無為化行，守在四夷，疆場無事，不得多貪土地以困黎元，所以屏卻兵車走馬之事。人得俶載南畝，以糞理田園也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：古人有言曰：君猶舟也，人猶水也。人非君不理，舟非水不行。舟水相須，不可暫失。故理國之本，養人為先。有道之君，守在四夷，外無兵寇，戈楯不用，鋒鏑不施，&#21364;甲馬於三邊，闢田疇於四野。深耕淺種，家給國肥，食為人天，邦之大務也。俶載南畝者，《詩‧小雅‧甫田篇》之詞也。俶，始也。載，事也。春作既興，始事南畝。南畝，田名也。《詩》云南東其畝。畝，百步也。廣六尺，長六百尺，言可以母養於物，故云畝也。修道之士，以意為馬，以情為田，&#21364;意馬之奔馳，神將靜矣；使情田之逸暇，心將泰矣。而後道可修也。《禮記》云：人者，天地之德，陰陽之交，鬼神之會，五行之秀。故聖人作則，必以天地為本，陰陽為端，四時為柄，日星為紀，鬼神以為徒，五行以為質，禮義以為器，人情以為田，四靈以為畜。故人情者，聖王之田也。情田無為，幾於道矣。天下者，統言理國矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下無道，戎馬生於郊。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：天下無道之君，縱欲攻取，故兵士戎馬寄生於郊境之上矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：郊者，交也，謂二國郊境之際，拒守之地。天下無道之君，則荒塞有不賓之虜。故兵戎軍馬生育於郊境之上，謂久而不還。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：理國不以道，則開拓邊土，侵伐戎夷，封域不寧，征役無已。或貪蒟醬起番禺之役，好名馬起大宛之師，骨委窮荒，血塗草莽，營魄流飄於異域，戎車淪滯於遠郊，綿歲月以長征，及瓜時而不返，轉輸莫息，杼軸其空，人怨國亡，禍非天與，所宜深戒也。豈若宇內不擾，諸侯咸賓，君民協和，上下相保。使壯士無所施其力，辯士無所衒其詞，武士無所銳其鋒，智士無所申其策，鑄劍戟以為犁鋤，貨佩刀而市耕犢，無為無役，以全永圖也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">罪莫大於可欲，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：心見可欲為罪大矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：犯法為罪，貪求為欲，言戎馬生郊之罪，由人君貴求土地，見土地可欲，欲心興動將起貴求，此罪之大者。故云罪莫大於可欲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：法者，所以禁民戢亂，懲惡繩違，干而犯之，斯為罪矣。罪字從罔下非，言網羅以制其非法也。罪之大者，欲莫大乎因心起貪，謂之欲也。興可欲之心於富貴者，則雕墻峻宇，瀆貨稱兵。外禽內色之荒，迷而莫返；鴈塞龍堆之役，困而莫休。以至于天下離心，舟中敵國，然後傾敗。其何惑歟？興可欲之心於其身者，騁利馳名，&#36525;聲滯色，悅黼黻雕華之觀，彌目不迴；徇輕肥音酒之娛，終身不寤。以至於筋骸疲苶，耳目聾盲，然後喪身。何其愚也？故《春秋》僖公二十年，宋襄公欲合諸侯，魯大夫臧文仲聞之曰：以欲從人則可，以人從欲鮮濟。言屈己之欲，從眾善也。明年，宋公為鹿上之盟。宋公子目夷曰：小國&#20105;盟，幸而後敗。是年秋，楚人執宋公，遂伐宋。此言以人從欲，乖其道也。老君設教垂訓，明此罪之因，申能刳可欲之心，必享無涯之祉，理國可期於九五，理身可企於神仙。勉而行之道之要也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">禍莫大於不知足，</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">注：求取不已，為禍大矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：禍，害也，神不祐也。大亡敗之禍，緣何而來？由貪土地，求而猒無猒，不知止足，致神道不祐，而嬰禍害。人之有過，過非一途，貪之為禍，禍之大也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：夫罪之與禍，皆起於身。身之生惡，由于心想。故身心口為三業焉。三業之中，共生十惡。十惡之內，貪罪愈深。故生死忿&#20105;，皆因貪致。貪者，心業之一也。人君貪則外殘四境，下困&#32675;。既上求取不休，則下供應政闕，人怨神怒，由此而興，國將亡敗矣。理身而貪，則嗜欲無猒，魂馳神逝，福善不祐，年夭身殂。苟能內制貪源，外息貪取，既無仇怨，身安國昌，即知足常足，終身不辱者矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">咎莫大於欲得。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：殃咎之大，莫大於欲所欲，必令皆得。皆得則禍深，故云咎也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：咎，殃咎也。夫貪冒之雄，欲心增侈，得之不已，而又求之。非道得之，敗不旋踵。自招殃咎，不亦宜乎？可欲謂欲而未得，初起貪心，罪輕於禍。不知足者得之，更須禍重於罪，莫甚於欲得者，謂已得欲心尚未猒足，則咎之為過，斯又甚於禍也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：得而復求，求之不已，民則應之以怒，而兵寇興焉，仇敵起焉。為殃為咎，於斯為大罪者，言人違於禁令，初犯其非，名之為罪。老君《悔過經》曰：初犯為罪，亦名為過。過言誤也，犯過一千八十為禍，禍重於罪矣。犯千二百六十過為咎，咎又重於禍矣。夫欲者莫過於色，言愛重而可欲也。禍者莫過於財，言貪不知足也。咎者莫甚於名，言苦求欲得也。人之過罪，條目甚多，財色與名，三者為大。傾家殞命，亡國殺身，職此之由，可為明戒也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">知足之足，常足矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">注：物足者非知足，心足者乃知足也。若心知足，此足常足矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：此結有道之君也。言有道之君無欲廣大，不貪土地，故於本分而知足，則為天下樂推，身安國理。此知足之足，乃至于交讓而常足也。注云物足者非知足，心足者乃知足，知足者，謂足在於心，不在於物。循涯守分，雖少而多，有欲無猒，雖多亦少矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：貪之與足，皆出於心，心足則物常有餘，心貪則物常不足。貪者雖四海萬乘之廣尚欲旁求；足者雖一簞、環堵之資，不忘其樂。適分知足，惟在於心，所宜勗也。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">不出戶章第四十七</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明天下有道，欲令知足常足。此章明教不出戶，示以不為而成。初兩句標不出則能知，次兩句明人和則天順，又兩句示彌出之為失，後四句結無為而化成。○義曰：聖人達觀，不出戶庭；上士冥心，玄契天地，玄契則無遠不察，目繫則雖遠益達，不行而知，斯之謂矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不出戶，知天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：有道聖君，無為而理，言教不出於戶外，淳風自洽於寰區。此可謂知理天下之道爾。又解云：人君善教，天下應之以善，則不煩出戶而天下可知。故《易》曰：君子出其言，善則千里之外應之，況其邇者乎？此之謂矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人之理，以身觀身，身正則天下皆正，身理則天下皆理。故曰恭己南面而已矣。夫何為哉？且既闢混元，是生萬物，&#32675;分類聚，魚沉鳥翔，尊卑定矣，天地位矣。雖六合之繁，九有之廣，亦猶四支百體耳。可以心鑒，豈在足行？不出戶而知之，信矣。君子出其言善者，《易‧上繫》之詞。期謂言出乎身加乎民，行發乎邇見乎遠，言行君子之樞機也。樞機之發，榮辱之主也。遠猶若此，況於近者乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不窺牖，見天道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：垂拱無為，不出教令於戶外，是知理天下之道，人事和則天象順，故不煩窺牖而天道可知也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：人天相應，精氣交通，人君為政以德，則象緯以之不迷；威侮五行，陰陽由其舛侯。故《書》曰：休徵則肅時雨若，咎徵則蒙恒風若，是知行發心已象著于天，豈俟窺牖然後能見？《易》曰：言行，君子所以動天地也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：帝王之理也，法天之覆，法地之載。曆象日月，敬授人時，璿璣玉衡，以齊七政，所以順天之道也。天垂象，聖人則之，所以法天之行也。既法順天象，正己而行，則人君所為，天道交應，吉凶在我，理亂在心，得不乾乾而夕惕耶？象緯者，垂文謂之象，占揆謂之緯。自大慢法，謂之威侮。躔次差錯，謂之舛候。此由人君行之所感也。風若雨若者，《尚書‧洪範傳》曰：休徵則肅時雨若。休，善也。言人君行敬而時雨順也。肅，敬也。咎徵則蒙恒風若。咎，凶也。蒙，暗也。恒，常也。若，順也。言人君蒙暗則常風順之也。言行動天地者，《易‧上繫》曰：言行，君子所以動天地；可不慎乎？此謂君子出處默語，不違其中，其&#36857;雖異，道同則應也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其出彌遠，其知彌少。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：若不能無為，假使出令彌遠，其所知理天下之道彌少也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此明失道之君也。不能處無為而恭己，將欲申教令以化人，令出彌遠。既失無為，所知政理更為寡少。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：其身正者不令而行，其身不正雖令不從。人君不能拱默謙光，融心體道，無為以化天下，雖廣行威令，人不從之。豈若任賢勿疑，從善不倦，恭己於上，推誠於下，不言而化，不令而行哉？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人不行而知，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不出戶，故云不行。無為淳朴，而知為理之道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此覆釋不出戶而知天下也。無事無為，教令不出，故云不行。近取諸身，遂知來物。故我無為而人自化，豈待言教出戶，然後謂之知乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：理國聖人，率身從道，道與天合，冥契上玄，萬方順之，應猶響答，不俟行化而後能知。近取諸身者，《易‧下繫》云：古者庖羲氏之王天下也，仰則觀象於天，俯則觀法於地。觀鳥獸之文與地之宜，近取諸身，遠取諸物。始作八卦，以通神明之德，以類萬物之情。此言以身之耳目鼻口與八卦相應，身之所行，吉則應之，凶則違之，禍福無門，惟人所召。我無為而人自化者，此經第五十七章之詞也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不見而名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不窺牖，故云不見。人和天順，而能名其太平。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此覆釋不窺牖見天道也。夫鶴鳴則子和，行感則天動，原小可以知大，審己可以知物。元吉所召，在乎其人，則太平之化可得而言爾。何必窺見，然後名乎？故云不見而名也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天道坦坦，去身不遠。天人相感，影響無差，凶吉合符，由乎其行。身既理矣，固亦宜然。天應人和，不俟窺牖矣。鶴鳴子和者，《易‧繫》云：鶴鳴在陰，其子和之。此明擬議以成其變化之理也。若擬議於善，善來應之，擬議於惡，惡亦隨之。鶴鳴則子和，脩誠則物應。鶴鳴幽陰之中，子猶和之；人欺於暗室，物必知之。憂悔吝者，存乎纖介，定得失者，在乎樞機。君子擬而後言，議而後動，慎微之理也。雖微必應，夫何遠哉？不見而名，道既玄同，心與道合，萬物符契，故不俟見之而後名也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不為而成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不為言教，而天下化成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此總結不出不窺之義也。夫以上有所為，下必有優。今聖人凝神端扆，玄默朝堂，君無為，人無事，百姓家給，萬化自成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：凝靜，定也；端莊，肅也；扆龍，屏也；朝堂，聽政之所也。聖人無為致理，無事化人，不出戶而自知，不窺牖而自見，融神觀妙，造化生乎身。垂拱端旒，宇宙在乎手。民不知有君於上，君無所求用於民。倉庾豐盈，家給人足。夫何故耶？以其上無為而國泰。神既凝寂，故不言而化成矣。扆，謂倚也。形若屏風，晝為斧文，於明堂之中牖開而設之。昔周公輔成王於明堂，以朝諸侯，負斧扆，南面而立，以正君臣之位焉。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之三十五竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
