<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: maroon">
		道德真經廣聖義卷之二十五</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">唐廣成先生杜光庭述</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		以道佐人主章第三十</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明矜執則失，是以去其甚奢泰。此章明兵強好還，不可果其矜伐。首云以道戒臣，不以兵為輔佐。師之所處下明好兵必致不祥。故善者下示不得已而用。果物壯下論恃強而必敗。○義曰：前明人主理國去奢泰而為君。此戒人臣事君用文德而匡佐。若怙兵尚武，必誘敵起&#20105;，是明兵強好還，不可以矜伐為事也。首章直戒人臣，次言用兵非善，妨農害歲，是有凶年。然後果於勿強，強必喪敗，強壯非道，宜速止之也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">以道佐人主者，不以兵強天下，其事好還。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：人臣能以道輔佐人主者，當柔服以德，不用兵甲之威取強於天下。何則？兵者凶器，戰者危事，抗兵加彼，彼必應之。其事既好還報，則勝負之事未可量矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：以，用也。佐，輔也。還，報也。言為人臣者當用道化無為輔佐人主，致君堯舜，是曰股肱。舞干羽於兩階，修文德於四海，令執大象而天下往，太階平而寰海清。若震耀弋甲之威，窮瀆侵伐之事，抗兵以加彼，彼必應之。其事能還報，則勝負之事誰能預&#23557;也哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：夫臣之事主，以道為先。所宜清靜匡君，勿以兵謀補國。化既清靜，君遂無為，平泰可圖，堯舜何遠？致君者，言臣以道德助化，則君德自齊於堯舜也。股者，足也。肱者，手也。君為元首，臣為股肱，猶一身耳。君臣之道，其可忽乎？《書》云元首明哉，股肱良哉是也。舞干羽者，《尚書•大禹謨》曰：舜以禹之功，命之嗣位。時有苗之民數干王誅，命禹祖征之。於是會諸侯之師，誓眾而往，奉辭伐罪。三旬，苗民逆命。益謂禹曰：惟德動天，無遠不屆。至誠感神，&#20917;於有苗乎？禹班師振旅，誕敷文德，舞干羽于兩階，七旬而有苗格。有苗左洞庭，右彭蠡，在荒服之例，去京師二千五百里。征之不服。不征自來，言以文德道化撫之也。干，循也。羽，翳也。舞者所執之物。既還師振旅，不用干戈，乃修文德，以文舞舞於賓主兩階之間，以抑武事，而苗人來格。格，至也。《禮》曰：舞者所以飾喜也。執其干戚，習其俯仰屈伸，容貌得莊焉。行其綴兆，要其節奏，行列得正焉。羽籥干戚，舞之器也。屈伸俯仰，舞之容也。綴兆舒疾，舞之列也。故天子八佾，八人為列，六十四人也。諸侯六佾，大夫四佾，士二佾。佾，列也，二人為列矣。執大象者，第三十五章之詞也。太階者，三台六星為太階六符。起文昌抵太微，以主三公。君臣和，法令平，則其星光明，行列相類，星或明或暗，或狹或闊，或變色或亡失不一見，皆為&#28798;凶。若三星亡失，革命易姓。六階勻明，天下太平也。今苦大臣以兵謀輔主，不能以文德壞人，侵伐圖功，加兵於彼，彼必還報，則勝敗之勢未可知也。或自焚焉。負，敗也。抗，以手抗拒也。瀆，亂也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">師之所處，荊棘生焉。大軍之後，必有凶年。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		注：軍師所處，戰則妨農。農事不修，故生荊棘。兵氣感害。水旱繼之。農廢於前，&#28798;隨其後，必有凶荒之年矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：師，軍師也。又《易》曰：師，眾也。夫興師動眾，則人勞於役，行齋居送則妨工害農，農事不修，故生荊棘。大軍之後，積費既多。和氣致祥，兵氣感害，水旱相繼，稼穡不生，故必有凶荒之年，以報窮兵之怨爾。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：人臣以兵輔主，主則習用其兵。主貪不急之功，臣冒無猒之賞，或憑凌下國，侵伐鄰封。危器一施，生民受弊。行者有齋糧之苦，居者有轉饋之勞，男廢耕農，女妨蚕績，所以云懸軍十萬，日費千金，杼軸其空，輓輸莫息，田生荊棘，人遂饑荒。設無水旱之侵，已有耕耘之闕。夫和氣結則祥瑞降，兵氣盛則&#28798;害生，疾疫流亡由斯而作。窮兵之弊，可勝言哉？惟君惟臣，所宜深戒也。修身之士，以嗜欲交侵，猶國有兵戈也。真氣耗散，猶生民疲弊也。所以嗜好不節，則神氣散亡；神氣散亡，則疾疹交構。氣亡疾作，何福善之可冀乎？何延益之可希乎？於國於身，俱可深戒也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">故善者果而已，不敢以取強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：《春秋傳》曰殺敵為果。今明殺敵者，令不相侵，止其為暴，是知殺敵為果，即止敵也。老君云事不得已而欲用兵，用兵之善但求止敵，令不為寇，必不以眾暴寡，凌人取強。取強則事好&#21364;還，是以戒令不敢。故云不敢以取強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：王者化人，貴乎道德。道德未洽，恩信未孚，或有外敵來侵，不得已而方應。應變制敵，豈在殺人？能取勝於伐謀，自可期於止殺。故於文曰止戈為武，但止其敵，不在殺人，可謂止戈矣。其若封尸流血，白刃相交，或勝之於前，或敗之於後，好&#21364;還報，非曰能軍，不敢取強，是合天道矣。殺敵為果者，《春秋》宣公二年春，鄭公子歸生受楚之命伐宋，宋華元禦之，戰于大棘。宋師敗績，囚華元，獲司空樂莒，甲車四百六十乘，俘二百五十人，馘百人。宋大夫狂狡逆鄭人，鄭人入於井，倒戟而出之，獲狂校。君子曰：失禮違命。宜其為擒也。戎昭果毅以聽之謂禮。常存於耳，著於心，想聞其政令。殺敵為果，致果為毅。易之，戮也。言易而反之，又為戮矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">果而勿矜，果而勿伐，果而勿憍。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：善輔相者果於止敵，蓋在安人和眾，不敢求勝取強。故雖果於止敵，不敢為寇，慎勿矜功伐取，以自憍盈。憍則敗亡，故以為深戒也</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫用兵之善，果於止敵。止敵自矜，未名善勝。故雖能止敵，慎勿矜誇。矜誇則傷於取功，故雖果於止敵，戒云勿伐其功。伐取其功，是則自為憍泰。憍泰則樂殺，故敗不旋踵，此為炯戒，可不慎乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：矜，誇大也。伐，自稱己善一也。憍，慢也。安人和眾者，《春秋》宣公十二年，楚子圍鄭。三月，克之。鄭伯肉袒牽羊以逆。楚子將舍之，左右曰：不可許也，得國無赦。楚子曰：其君能下人，必能信用其民矣。退三十里而許之平。潘尪入盟，子良出質。夏六月，&#26187;師救鄭。苟林父將中軍，先穀佐之，趙括、趙嬰齊為大夫。士會上軍，&#37060;克佐之，鞏朔、韓穿為大夫。趙朔將下軍，樂書佐之，苟首、趙同為大夫。韓厥為司馬。及河？聞鄭及楚平，林父欲還，曰：無及於鄭而勦民，焉用之？楚歸而動，不後。士會曰：善。會聞用軍觀釁而動，德刑政事、典禮不易，不可敵也，不為是狂<span lang="EN-US" style="background: lime">#1</span>。楚君討鄭，怒其貳而哀其卑。叛而伐之，服而舍之，德刑成矣。伐叛刑也，柔服德也。二者立矣。昔歲入陳，今玆入鄭，民不疲勞，君無怨讟，政有經矣。荊尸</span><span style="font-size: 9.0pt; font-family: 新細明體; color: maroon">陣法也。</span><span style="font-family: 新細明體; color: maroon">而舉，商農工賈不敗其業，而卒乘輯睦，事不奸矣。蒍教為宰<span lang="EN-US" style="background: lime">#2</span>，擇楚國之令典。軍行，右轅，左追蓐，前茅慮無。中權，後勁。百官象物而動，軍政不戒而備。能用典矣。其君之舉也，內姓選於親，外姓選於舊。舉不失德，賞不失勞，老有加惠，旅有施舍，君子小人，物有服章。貴有常尊，賤有等威，禮不逆矣。德立刑行，政成事時，典從禮順，若之何敵之？見可而進，知難而退，軍之善政也。兼弱攻昧，武之善經也。子姑整軍而經武乎。先穀曰：不可。&#26187;之所以霸，師武、臣力。也。今失諸侯，不可謂力。有敵不從，不可謂武。由我失霸，不如死。且成師以出，聞敵而退，非失也<span lang="EN-US" style="background: lime">#3</span>。命為軍帥，而卒以非失，唯群子能，我弗為也。以中軍佐濟。荀首曰：此帥殆哉。《易》有之：師出以律，否臧，凶。順成為臧，逆為否。有帥而不從，臨孰甚焉？果遇必敗。先穀尸之，雖免而歸，必有大咎。韓厥、林父帥軍遂濟。楚子北師次於郔。聞&#26187;師濟，王欲還。嬖人伍參欲戰，令尹叔敖不可。參曰：若事之捷，孫叔為無謀矣。令尹南轅、返旆，伍參言於王曰：&#26187;之從政者新，未能行令。其佐先穀剛愎不仁，未肯用命。其二帥者<span lang="EN-US" style="background: lime">#4</span>，專行不獲，眾誰適從？此行也，&#26187;師必敗。且君而逃臣，若社稷何？王病之，告令尹改轅而北之，次於管以待之。&#26187;帥敖鄗之間，鄭皇戍使如&#26187;師，曰：鄭之從楚，社稷之故也，未有貳心。楚師驟勝而驕，其師老矣，而不設備。子擊之，鄭師為承，楚師必敗。先穀曰：敗楚服鄭，於此在矣。必許之。樂書曰：楚自克庸以來，其君無日不討國人而訓之于民生之不易，禍至無日，戒懼之不可以怠。在軍，無日不討軍實而申儆之。民生在勤，勤則不匱。不可謂驕。先大夫子犯有言曰：師直為壯，曲為老。我則不德，而激怨於楚。我曲楚直，不可卒，卒偏之兩。右廣初駕，數及日中，左則受之，以至于昏。內宮序當其次，以待不虞。不可謂無備。師叔，楚之崇也，入盟于鄭。子良，鄭之良也，在楚。楚鄭親矣。來勸我戰，我克則來，不克遂往。以我卜也。鄭不可從。趙括、趙同曰：帥師以來，唯敵是求。克敵得屬，又何俟智焉？莊子曰：趙括、趙同，咎之徒也。趙朔曰：樂伯善哉。實其言，必長&#26187;國。楚少宰如&#26187;師。曰：寡君少遭閔凶，不能文。此行也，將鄭是訓定，豈敢求罪于&#26187;？二三子無淹久。隨會對曰：昔平王命我先君文侯曰：與鄭夾輔周室，無廢王命。今鄭不率，寡君使群臣問諸鄭，豈敢辱侯人？敢拜君命之辱。先穀以為諂，使趙括從而更之。曰：行人失辭。寡君使群臣遷大國之跡於鄭，曰無避敵。群臣無所逃命。楚子又求成于&#26187;，&#26187;人許之，盟有日矣。楚許伯御樂伯，攝叔為右，以政&#26187;師。&#26187;魏錡使於楚，請戰而還。趙旃請入楚，召盟二子，皆欲&#26187;敗。&#37060;克曰：二憾往矣，不備必敗。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		先穀曰：鄭人勸戰，不敢從也；楚人求成，弗能好人；師無成命，多備何為？士會曰：備之善。若二子怒楚，楚人乘我，喪師無日矣。楚若無惡，除備而盟。先穀不可。士會使鞏朔、韓穿師七覆于敖前，故上軍不敗。趙嬰齊具舟于河。潘黨逐魏錡，楚子乘左廣逐趙游。&#26187;師使鈍車逆二子。楚人懼王之入&#26187;軍也，遂出陣。孫叔曰：進之。寧我薄人，無人薄我。車馳、卒奔，疾進乘&#26187;軍。林父不知所為，鼓於軍中曰：先濟者有賞。中軍、下軍&#20105;舟，舟中之指可掬。&#26187;師右移，上軍未動。工尹齊將右拒逐下軍。潘黨、唐侯從上軍。&#37060;克欲待之，士會曰：楚師方壯，若萃於我，必盡，不如收而去之。殿其卒而退，不敗。及昏，楚師於邲。&#26187;之餘師不能軍，宵濟，亦終夜有聲。潘黨曰：君盍築武軍而收&#26187;尸，以為京觀。臣聞克敵必示子孫，以無忘武功。楚子曰：非爾所知也。夫文，止戈為武。武王克商，作《頌》曰：載戢干戈，載橐弓矢。我求懿德，肆于時夏，允王保之。又作《武》，其卒章曰：耆定爾功。其三曰：鋪時繹思，我徂惟求定。其六曰：綏萬邦，屢豐年。夫武，禁暴、戢兵、保大、定功、安人、和眾、豐財者也。故使子孫無忘其章。令我使二國暴骨，暴矣。觀兵以威諸侯，兵不戢矣。暴而不戢，安能保大？猶有&#26187;在，焉得定功？所違民故猶多，民何安焉？無德而強&#20105;諸侯，何以和眾？利人之幾，而安人之亂，以為己榮，何以豐財？武有七德，我無一焉，何以示子孫？其為先君宮，以告成事而已。武非吾功也。古者明王伐不敬，取其鯨鯢而封之，以為大戮，於是乎有京觀以懲淫慝。今罪無所，而民皆盡忠以死君命，又可以為京觀乎？祀于河，作先君宮，告成事而還。是役也，鄭石制入楚，將以分鄭，而立公子魚臣。辛未，鄭殺石制、魚臣。君子曰：無恬亂者，謂是類也。且夫伐謀而得勝，彼敵敢侵，止殺濟危，信為善矣。若矜伐其善，自衒其功，身享功名，心必憍泰。憍泰則淡物，凌物則怨生，禍敗可期，功名難保。韓信見擒於雲夢，白起齒劍於杜郵。矜伐生憍，因憍致禍，不可不戒也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">果而不得已。是果而勿強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：前敵來侵不得休止，故用兵以止之。如是，則果在於應敵，非果以取強。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫果於止敵者，非好勝而凌人也。但前敵來侵，事不得已。故云果而不得已。已，止也。用兵應敵，是非求勝，能如此者勝。不恃強，故云果而勿強。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">物壯則老，是謂不道。不道早已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：物之用壯，猶兵之恃強。物壯則衰，兵強則敗。是謂不合於道，當須早止不為。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：凡物壯極則老，兵強極則敗。故兵之恃強，猶物之用壯。物用壯適足以速其衰老，兵恃強則不可全其善勝。玆二事者，是謂不合於道。賢臣明主，知其不合於道，為須早止不為。故云不道、早已。已，止也。義曰：兵之恃強，必致死敗。符堅壽春之役，李密洛口之師，王尋昆陽之兵，煬帝征遼之眾，皆號百萬，信為多焉。而非道恃強，敗不旋踵，兵強故也。亦如物壯則老，用壯必傷矣。昔秦吞七國，一統九州，力盛兵強，天下莫敵。土崩瓦解曾不瑜時。扶蘇死於長城，子嬰降於軹道。鷹揚鶚視，夫何足云？聖人以為非道之基，不如早止。理身則嗜欲復性，亦猶兵焉。若制欲捐情，澡神滌慮，止其妄想，守彼虛玄，自無物壯之譏，可謂全和之要。師亦有老，《春秋》曰師曲為老，，謂出師無名，不以其理，理屈於敵，亦為老焉。故曰師直為壯，曲為老也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經廣聖義卷之二十五竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">#1</span><span style="font-family: 新細明體; color: maroon">不為是狂：『狂』，據《左傳》當作『征』。<span lang="EN-US"><br>
		#2</span>蒍教為宰：『教』，據《左傳》當作『敖』。<span lang="EN-US"><br>
		#3</span>非失也：『失』，據《左傳》當作『夫』。下『而卒非失也』同誤。<span lang="EN-US"><br>
		#4</span>其二帥者：『二』，據《左傳》當作『三』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>