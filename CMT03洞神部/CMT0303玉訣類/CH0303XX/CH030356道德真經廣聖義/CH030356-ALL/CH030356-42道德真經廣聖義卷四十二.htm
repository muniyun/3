<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之四十二</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:maroon">唐廣成先生杜光庭述</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">大國者下流章第六十一</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明以道&#33669;物，則其德交歸。此章明以德下人，則物歸謙讓。初標大國用謙，故能攝化。次故大國下叔大小各得所欲。後故大國者偏戒大國特宜用謙。○義曰：謙乃德基，下為貴本。大國以謙為用，則小國歸仁。巨海以下為資，則百川朝會。故喻牝以柔勝，政以靜彰，故大國以謙下聚人，小國以卑順奉上，各安其位，互得其宜。理國理身，斯為至訓矣。《春秋》昭公三十年，鄭游吉對&#26187;大夫士景伯曰：小國事大在恭其時命，大國字小在恤其所無。先王之制也，取備而已。所以交其好也。此固大小國切於用謙，不在乎以大制小矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大國者下流，天下之交。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：下流者，謙德。大國當下流開納，則天下之人交至。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：江海處眾流之下，百川委輸，故曰下流。施之於人，是謙德也。夫人君者有道則國存，無德則人散。故處大國者，當下流開納，令天下之人交會而至，則能全其大。故曰下流天下之交。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：蠢蠢群生，君為司牧，開邦立國，道德為先。德以下人，道以育物，國益大而心益下，人愈歸而君愈謙，億兆樂推，遐邇交會，不其韙歟？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下之交，牝。牝常以靜勝牡。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：天下之交疊出前文，以結下流之義也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：天下之人所以交會至者，由大國謙下之故。喻如牝者，常以雌靜為牡動所求。此云以靜為下，則明牝常以雌靜而能勝牡者，由以安靜為下故爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：靜以理身，必氣和而神暢。靜以理國，必德廣而人歸。以靜為下，斯之謂矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故大國以下小國，則取小國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：故者，仍上之文，以結成前義也。言大國之君所以不事威武而用謙卑之德，以柔服之者，將欲懷來附庸之君，取其小國之人，而為臣妾爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大國以謙靜率人，人所親附，不施威武，不恃權謀，故小國懷仁，求為臣妾，國愈廣而眾愈繁矣。大國能安撫小國，如&#26187;為盟主，而衛國逐其君而立剽，&#26187;欲討其罪。&#26187;侯問故於中行獻子，偃對曰：不如因而定之。伐之未必得志，而動諸侯。史供有言曰<span lang="EN-US" style="background: lime">#1</span>：因重而撫之。仲虺有言曰：亡者撫之，亂者取之。推亡固存，國之道也。君其定衛以待時。冬，會于戚以定衛。此所謂大國之撫小國也。又大國之聚小國者，謂群方朝會，無代無之。故夏啟有鈞臺之享，在河南也。商湯有景亳之命，在偃師也。周武有孟津之誓，成王有岐陽之蒐，康王有酆官之朝，在鄠杜也。穆王有塗山之會，在壽春也。齊桓有邵陵之師，&#26187;文有踐土之盟。皆以大國恤下小國，事上各得其所也。大國不能撫小國者，如&#26187;侯不能字育諸侯，強令於鄭，鄭子家與趙宣子書曰：古人有言：畏首畏尾，身其餘幾。又曰：鹿死不擇音。小國之事大國也，德則其人，不德則其鹿也。鋌而走險，急何能擇？此言&#26187;若虐命於鄭，鄭將庇於楚矣。命之罔極，亦知亡矣，將悉弊賦以待於儵。</span><span style="font-size:9.0pt;font-family:新細明體;color:maroon">叔晉之境也。</span><span style="font-family:新細明體;color:maroon">居大國之間而從於強令，豈其罪也？此由大國不能撫懷於小，將政其叛。故大國之於小國，當謙和以下之，柔靜以懷之。取言聚也，以聚於人也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">小國以下大國，則取大國。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：大取小以為臣妾，小取大以為援助也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言大國之君既以卑謙之道而柔服小國，小國之君則朝聘會盟，不敢離叛，以卑下之禮而事大國者，則欲取大國之威以為援助爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：小國謙卑推忠，盡敬以事大國，則大國懷而安之，柔而服之。若小國不能致禮竭誠，奉事大國者，如宋人為鹿上之盟以求諸侯於楚，楚人許之。宋公子目夷曰：小國事盟，禍也。宋其亡乎。幸而後敗。及盟，目夷曰：禍其在此乎。君欲已甚，其何以堪？於是楚執宋公。冬，會于亳，乃釋之。目夷曰：未也。未足以懲君。此小國不能事大國也。夫小國能事大國者，如隱公元年三月，邾儀父盟于蔑</span><span style="font-size:9.0pt;font-family:新細明體;color:maroon">魯地</span><span style="font-family:新細明體;color:maroon">，邾以附庸之君未王命，故書名。然其小國能適大國，繼好息民，書字以貴之是也。朝聘者，大國適小國為聘，大事小也；小國適大國為朝，小事大也。繼好結信也。謀事補闕，禮之大也。孟子曰：唯仁者能以大事小，湯事葛伯，文王事昆夷是也。唯智者能以小事大，大王事熏鬻，句踐事&#21556;是也。大事小謂之樂天，小事大謂之畏天。樂天者保天下，畏天者保其國。《詩》曰：畏天之畏<span lang="EN-US" style="background: lime">#2</span>，于時保之。此《周頌》美成王畏天之威，能安其太平也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故或下以取，或下而取。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：以者，大取小。而者，小取大。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：《春秋》曰：師能左右之曰以。或下以取者，言大國用謙卑之道，以取小國，則令其可左可右，故云以取。或下而取者，言小國用謙卑之道歸事大國，但可承奉而求援助，不能令左右隨意，故云而取。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：師能左右之者，《春秋》僖公二十六年秋，宋叛楚而善於&#26187;。楚令尹子玉、司馬子西帥師伐宋，圍緡。公以楚師伐齊，取穀。凡師，能左右之曰以。謂進退在己。寘桓公之子雍於穀，以為魯援。楚申公叔侯成之<span lang="EN-US" style="background: lime">#3</span>。桓公之子七人為七大夫於楚，言齊孝公不能撫之故也。二十八年，楚子使申叔去穀也。此言左右由己，取捨固時也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大國不過欲兼畜人，小國不過欲入事人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：大國謙德而下小國者，不過欲兼畜小國為臣妾。小國執貢賦以下大國者，不過欲入事大國為援助也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言大國崇謙下以取小國者，更無餘意，不過兼畜小國之臣，為人君之長。小國用謙陳薦贊幣而取大國者，不過欲入事大國，資為援助爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大國以小國內為臣妾，小國以大國外為援助。兩者其志不逾於此矣。薦，進也。贊，執也。幣，帛也。諸侯觀王，兩國交聘，則必陳進珪玉貨帛，執以為禮，故曰贄幣也。小國求大國為援助者，《春秋》文公十四年秋<span lang="EN-US" style="background: lime">#4</span>，鄭伯與魯公宴于棐，鄭大夫歸生子家賦《鴻鴈》之什，取其哀恤鰥寡之義，使魯侯恤之。又賦《載馳》之四章，言鄭國寡弱，取其小國有急，欲引大國以為援助是也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">兩者各得其所欲，故大者宜為下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：一求臣妾，一求援助，是兩者各得其所欲。然大國者常戒於滿盈，故特云大者宜為下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：大欲畜養，小欲入事，兩遂所願，故云各得其所欲。大者宜為下者，夫物常以小輕大，而必以大凌小，將恐大國之君驕盈致禍，鮮能下下。故戒之大者，特宜為謙下爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：居匹夫之上，亦以為難。&#20917;居國之上乎？在上者承天順地，撫眾和民，不以國大自尊，不以兵強自恃，謙柔為志，畏慎在懷，若履薄冰，如馭朽索，兢兢業業，祇敬上玄，然可以保其社稷矣。老君恐其恃強為失，故特戒之也。理身者在乎富貴不驕，滿盈政戒，謹身約己，可以有終也。若大國不能為下，或會之以侈，示之以&#24562;，人必離之。夏桀為有仍之會，而民叛之；商紂為黎之蒐，東夷叛之；周幽為太室之盟，戎夷叛之；宋襄為鹿上之會，而諸侯叛之；楚子為申之會，而人心去之。懷不以德，綏不以禮，人人各有心，其可服乎？</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">道者萬物之奧章第六十二</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明以德下人則大小各得所欲。此章明以道化物則善惡皆蒙所估。初標道體仲奧。次明立教化人。後古之下歎道之功，可謂尊貴爾。○義曰：前以大國小國各在謙光。此以所寶不保，俱明道用。美言尊行，表以訓人，開國設官，俾之行教，不貴拱璧，不棄於人，顯妙本深奧之功，故為天下之貴。怙，恃也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道者，萬物之奧，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：萬物皆資妙本以生成，是萬物取給之所。故興言為萬物之奧。奧，內也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：道者，妙本之強名。奧，內也。言道包含無外，是萬物資始之所。故為萬物之奧內。《西昇經》云：道深甚奧，虛無之淵。此之謂也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道之深也，無不吞納，無不制圍。圓蓋之高，方輿之厚，日月之照，動植之繁，皆道氣所育，居大道之內，故為萬物之奧內。《西昇經》者，老君於周昭王二十五年癸丑四月，於終南之陰尹喜草樓之內，授《道德》二經既畢，欲西化流沙。尹喜問存三守一之方，習道修身之要，後以聖言編摹，以昇入太微，西化流沙之義。《西昇經》凡三十六章，九百七十二句，四千二百七十八言。其大旨與《道德經》相出入，言大道甚深甚奧，為虛無之淵藪也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">善人之寶，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：善人知守道者昌，失道者亡，故常寶貴之而無患累。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：寶者，珍寶之謂也。善人者體道無為，身心清&#20928;，故寶貴之無暫忘也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：善人屬念運心，與道符合，故常寶貴於道矣。子罕曰：人以玉為寶，我以不貪為寶。又理國之君，以賢為寶，況於善人心不遺忘道，故以道為寶也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不善人之所保。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：保，任也。不善之人，不能寶貴至道。及有患難，即欲以身保任於道，自求免也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：保，任也，倚也。不善之徒心無明智，惑於積習，平居則忽道，嬰難則求之以身，保任於道，倚以求安也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：不善之人行與教違，固遠於道矣。雖欲保身倚道，解難救危，亦不可得矣。又經或云不善人之所不寶，言不善之人違反於道，故不寶於道也。何者？道好柔弱，不善人好強梁；道好恬和，不善人好剛躁；道好沖寂，不善人好諠譁；道好謙卑，不善人好格捍；道好無事，不善人好有為；道好生成，不善人好傷害。行與道違，故不善之人不寶貴於道也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">美言可以市尊，行可以加人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：甘美其言，可以求市尊；高其行，可以加人。以況聖人以甘美法味之言，尊高清靜之行，以化不善之人，亦如市賈之售相率而從善矣。故下文云。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：此喻說也。言不善之人亦在教之而已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道之立言，澹泊無味，不善之人安得而悅之。故聖人設美言以誘之，故從之者如求利之赴市矣。示尊高之行以化之，隨之者如慕羶而歸受矣。不善之人因此所化，亦皆修道，所謂道無棄人也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之不善，何棄之有？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：不善之人，亦在化之而已。何棄遺之有乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言人言行不善，何棄遺之有乎？當導之以善道，冀從化而悛惡，不可棄之而不化。故云何棄之有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人弘慈，道無棄物。雖不善之人，憫其未悟於道，故甘詞以誘之，善教以勸之，使其從善，無所遺&#24323;。悛，改也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故立天子置三公。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：共教不善之人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：故立三公，謂太師、太傅、太保也。天子無為，三公論道，皆所以垂訓立教，化不善之人。《書》云：天工人其代之。此之謂也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰；四海之大，萬有之殷，厥初生人，不可無主，故立天子以牧之。天子者，尊事上帝，父事於天，母事於地，謂天之子也。一人不可以廣理，置百官以臨之。百官之長有三公焉。《尚書》《周官》云：其惟三公，論道經邦。太師者，智足以為泉源，行足以為儀表，問焉則應，求焉則得。謂之太師，亦曰尚父。太言大也，為王之師。安車青蓋，金印紫綬。太傅者，訓也，保也。《大戴禮》云：傅天子以德義。若天子無恩於父母，不惠於庶人，失禮於大臣，不中於制獄，皆太傅之失職也。太保者，保，倚也，任也。《大戴禮》曰：天子處位不端，受書不敬，語不序聲。音不中律，進退即席無升降揖讓之禮，皆太保失職也。復置三公，太尉、司徒、司空，主佐天子理陰陽，親為人，廣教化，此其職也。天工人其代之者，《尚書‧咎繇謨》曰：一日二日萬機，無曠庶官，天工人其代之。曠，空也。庶，眾也。居其位者惟其人，非其人則闕之。言人代天理官，不可以天官為私，用非其材也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">雖有拱璧，以先駟馬，不如坐進此道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：三公輔佐，雖有合拱之璧，先導駟馬之乘以獻之，猶不如坐進此無為之道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：合拱之璧，璧之大者。駟乘之馬，馬之良者。言三公輔相，雖以璧馬獻之至尊，未足珍貴，不如坐進無為之道，令化惡歸善爾。拱璧先駟馬者，古者朝聘將進駟馬，以璧為導，故稱先也。《春秋》云乘韋先牛十二犒師之類是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：合拱者，《說文》云兩手相合為拱。璧者，瑞玉也。合拱之璧，瑞玉之大者也。駟馬者，馬四匹為乘，共駕一車也。古者諸侯朝於天王，會於大國，聘於小國，或遇於野，兩君相見，皆有贊幣之禮。以先貨幣為導，謂之為先。今三公當以論道為務，經邦為事。雖欲以駟馬大璧獻之於君，有益淫奢，無裨政理，不若此無為清靜之道進之，以化天下。使不善者從善，不悛者悛心，道化周行，帝德遐被，何用璧馬之為乎？輔相者，輔毗也，相助也。亦云視其善惡也。天子象四輔之星以立輔相，輔其闕失，相其禮儀，導以道德，贊以政化也。先牛十二者，《春秋》僖公三十三年，&#26187;師伐鄭，及滑，鄭商人弦高將市於周，遇之，以乘韋先，牛十二犒師曰：寡君聞吾子將出師於弊邑，敢犒從者。不腆幣賦，為從者之淹，止則具一日之積，行則備一夕之衛。且使遽告于鄭，因有備焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">古之所以貴此道者何？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：何，問辭也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：舉古證今，令物生信。古人即前寶道人也。問其所以寶貴，此道其意何也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：拱璧不足以為貴，駟馬不足以為珍。自古及今，唯貴於道者，何也？老君將明道之功用，和寧天地，齊佐邦家，行之則理，違之則亂，重顯其利物之義。更自詳問貴此道者何。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不日求以得，有罪以免耶？故為天下貴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：道在於悟，不在於求，不如財帛可以日日求而得，故云不日求以得。既悟則無罪累，豈得有罪方求免耶？故可為天下貴爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此答釋貴道之意，不日求以得者，言道在於悟，悟在了心，非如有為之法，積日計年，營求以致之爾。但澄心窒俗，則純白自生也。故云不日求以得。有罪以免耶者，夫妄心起染，則業累斯生。若悟道虛心，則罪因自滅。豈如執滯之人，動生悔吝，嬰彼罪罰，方求免耶？以是之故，故為天下善人之所寶貴。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：道之所以為天下貴者，頓悟而得，不在營求，纔遣妄心，即通正道。妄心既遣，塵累亦消，求可以得，罪可以免，故天下所共寶貴。老君以至道玄邈，了悟者稀，發問贊明，欲其悟入。且為俗學之士尚輕尺璧，而重寸陰。豈至道之君不崇妙本希微之功，而貴合拱結駟之物乎。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之四十二竟</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">#1</span><span style="font-family:新細明體;color:maroon">史供有言曰：檢《左傳》襄公十四年，『供』作『佚』。<span lang="EN-US"><br>
		#2</span>畏天之畏：檢《詩經》，作『畏天之威』。<span lang="EN-US"><br>
		#3</span>楚申公叔侯成之：檢《左傳》，『成』當作『戍』。<span lang="EN-US"><br>
		#4</span>文公十四年秋：檢《左傳》，『十四年』當作『十三年』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
