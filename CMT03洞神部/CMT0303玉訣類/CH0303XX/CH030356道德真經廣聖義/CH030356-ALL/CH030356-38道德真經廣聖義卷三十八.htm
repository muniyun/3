<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		道德真經廣聖義卷之三十八</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon">唐廣成先生杜光庭述</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		使我介然章第五十三</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明守母存子，故歸明無遺身殃。此章明介然用知則行道，有唯施之畏。初三句明有知則乖道，次兩句示道正而人邪，又七句明有知之生弊，後兩句歎盜夸之非道而以為戒爾。○義曰：前以歸明襲常為所修之至要。此舉有知行道，所施畏有所傷，而大道坦夷，人趨邪徑，雖庭華服侈，且田廢凜虛，處位者食厭財豐，在下者家空力竭。以此為理，識謂盜夸，欲使斥彼淫奢，節其劍服，勤三農之稼穡，使萬井之豐禳，國其永寧，人不為盜。修身者約己，窒欲務道，疏財介然，獨修可俟飛翥矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">使我介然有知，行於大道。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：老君言若使我耿介然於其有知，欲行大道。既與道不合，故惟所施為，是皆所可畏也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：使我者，老君假設之詞也。介然，謂耿介然有知之貌。夫道非知法，而代人欲以有知行道。故老君患其蔽蒙，昌言曰使我耿介然矜其有知，欲行無為大道於天下者，有知則與道相乖，而失無為清靜之化，唯所施為，將害於物。故可畏懼也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：至道之君，勤行之士，不以多智而為道，不以博識而探真。道不可知，知之益遠矣。《莊子•智北遊篇》曰：智遊於玄水之上，問無為謂曰：何思何慮則知道？何處何服則安道？何從何道則得道？三問不答，非不答，不知答也。智返於白水之南，以問狂屈。狂屈曰：唉，余知之矣。欲言而忘其所言。智又返於黃帝之宮，以問黃帝。黃帝曰：無思無慮始知道，無處無服始安道，無從無道始得道。智謂黃帝曰：我與汝知之，無為謂、狂屈不知也。其孰是耶？黃帝曰：無為謂真是也。狂屈似之。我與汝終不近也。知者不言，言者不知。故聖人行不言之教。此謂道離有說而非說能明，故知之者與道遠矣。此欲使帝王行不言之教，不欲介然而知也。又泰清問於無窮曰：知道乎？曰：不知。又問無為，曰：知之。道也可以貴，可以賤，可以約，可以散。泰清以此言問於無始曰：無窮與無為兩者孰是？無始曰：不知深矣，知之淺矣，不知內矣，知之外矣。道不可聞，聞而非也；道不可見，見而非也；道不可言，言而非也。此則介然有知，欲行於道，既乖道矣，能無畏乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">大道甚夷，民甚好徑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：大道平易，是畏有知。而人多故，欲心求捷，如彼行人，好從邪徑。邪徑之弊，其如下文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夷，平也。徑，邪捷之道，言大道坦然平易，而人好從邪徑。且大道之化，貴夫無為。無為則平易，而代之從事不能息智於無欲，將役心以應務。始雖好徑而求捷，終則失道而焚和。故云人甚好徑。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：道本坦夷，無為即可致。人好邪徑，涉&#36857;則乖真。邪捷則行之者多，平夷則好之者寡。其故何哉？邪教順俗，率下士之易從，大道澹然，非上智而難守。故造邪徑者多也。孔子弟子有澹臺滅明字子羽，居武城，行不由徑，樂道安貧，為儒教之所重。況修真&#21445;道而溺於邪徑者，過莫大焉。理國者在於去奸邪，崇正直，進忠讜，黜佞人，然後至理可期，太平可致爾。焚和者，《莊子•外物篇》云：陰陽錯行，天地大駭。水中有火，乃焚大槐。利害相摩，生火甚多，眾人焚和。言害生於欲，欲火焚其真性，而傷天和也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">朝甚除，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：尚賢矜智生巧偽。除，理也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：除，理也。言好徑之君不尚無為之化，但以有為為理。雖云甚除，有為則傷巧詐，故注云尚賢矜智生巧偽。又解云：朝廷修理，峻宇雕牆，故云甚除。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：上即進智巧之人，矜朝廷之理，次則竭生靈之力，壯華侈之居。用巧智則朝雖崇嚴，下民困弊，華侈則君迷隆盛，百姓崩離，豈若茅屋釆椽，垂衣致理。修身者被褐懷玉，無徇繁奢以傷其行也。峻宇雕椌怴A《尚書•五子之歌》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		詞也。夏啟之子太康嗣位，樂于盤遊，兄弟五人作歌曰：外作禽荒，內作色荒，酣酒嗜音，峻宇雕牆。有一於此，未或不亡。峻宇者，宮殿崇高也。雕椌怴A垣梴J麗也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">田甚蕪，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：浮食墮業，廢農事也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：草長曰蕪。淫巧浮食，則農事茺蕪。既闕嘉生之報，何望如坏之積？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：智巧在朝，邪佞居位，尚浮華則墮業，重雕峻則傷農。田畝蒿萊，人力疲療，何以致人安國霸乎？《詩》曰：不稼不穡，胡取禾三百廛兮？夫士農工商，各守其業，則無墮遊冗食之人矣。既廢農尚詐，則浮食者多，國力困矣。如炫者，積土曰坏，言豐年稼穡所積如京如坏，多也，京，大也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">倉甚虛。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注；南畝不收，無儲積也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">疏：年登則廩實，農廢則倉虛，自然之理也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：肆邪任智，害政傷農，浮冗既多，倉廩不實。理固然矣。欲使君慕清虛，臣懷端慇，奸邪徑塞，正直門開，無華字崇臺，絕浮遊冗食，勸農則廩實，靜理則人安。至於澡雪修真，洗心守道。於身於國，何莫由斯也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">服文彩，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：刻雕綺繡害工利。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">疏：青赤為文，色絲為彩。言賤質而貴文也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">義曰：朝既除理，君尚浮華，文彩飾裝，理無爽也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">帶利劍，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：文德不修尚武備。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：利劍者，武備也。夫文德者，理國之器用。武功者，文德之輔助，而文為本，武為末。今專事武功，是棄本而崇末也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：利劍之用，制敵所先，非理國之大器。今重而帶之，是輕於文而棄於本矣。武備者，《春秋》定公十年夏，與齊景公會于夾谷，孔子攝行相事。曰：臣聞有文事者必有武備，有武事者必有文備。諸侯出疆，又具官從，請具左右司馬。定公從之。會所為壇位，土階三等，以遇禮相見，揖讓而登。獻酬已畢，齊使萊人以兵鼓譟，劫定公。孔子歷階而進，不盡一等，以公退，曰：士兵之。吾兩君為好，而裔夷之俘敢以兵亂之，非齊君所以命諸侯也。裔不謀夏，夷不亂華，俘不干盟，兵不逼好。於神為不祥，於德為愆義，於人為失禮。君必不然。齊侯心作，麾而避之。有頃，齊侯奏宮中之樂，倡優侏儒戲於公前。孔子趨進，歷階而上，不盡一等。曰：疋夫而熒侮諸侯者，罪應誅。請有司速加法焉。於是斬侏儒，手足異處。齊侯懼，有慚色。既盟，齊侯歸，責其&#32675;臣曰：魯以君子之道輔其君，而子獨以夷狄之道教寡人，得罪於魯君。乃歸所侵魯鄲、權、龜陰之田。此文事有武備也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">猒飲食，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：烹肥擊鮮重滋味。猒，飫也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：猒，飲食也。庖廚豐厚，猒飫芳鮮。上多玉食之資，下有凍餒之患矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：國用智詐，君尚有為，道化不行，農畝弛廢。而嘉羞美饌，猒於庖燔，疲人有凍餒之悲，朝市有珍鮮之飫。豈不痛哉？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">財貨有餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：聚斂積實饒珍異。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：財貨，謂錢帛珠玉之流也。多藏厚斂，有餘也。未學不貴為寶，但欲多財累愚爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：古之所謂寧積於人，無藏府庫。誠哉言乎。孔子曰：百姓不足，君孰與足？斯則民豐國安矣。若積聚無已，谿壑難盈，帑藏有餘，民力困竭。非王霸之道也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">是謂盜夸，非道也哉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：矜其有知，動以成弊，行同盜竊，仍自矜夸。夸盜非道，適令興歎。也哉者，歎之辭也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：非理而取為盜，矜其所有為夸。且頭會而斂，取於不足，縱欲而費，奉其有餘。傲然自得，以為夸尚，謂之為盜，不亦宜乎？所為如此，則非吾所行之道矣。也哉者，傷歎之辭也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：不以道德臨人，而任智詐為國，內尚奢巧，下竭黎元，私室不足於糟糠，公府有猒於梁肉，貨財豐衍，&#22752;畝榛蕪，而伐善矜能，大為夸尚。理身者聲色蕩心，珠翠亂目，嗜欲傷性，機智驚愚，真氣耗於三田，赤子淪於六藏，尸居餘氣而徇祿矜夸，斯為盜也。去道遠矣。老君以此垂文，用申炯戒。修身理國，可以為殷鑒焉。盜者，《說文》云：私利物者曰盜，從次從皿。次，口液也，口液在於皿器之上，欲得物也，故謂之盜。《字林》云：取非己之物曰盜。言飲食珍異，財貨殷豐，猒飫有餘，而不修己德。財富德薄，叨竊無殊，不自省循，乃復矜伐，非盜而何？特宜謙戒哉。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		善建不拔章第五十四</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：前章明好徑之君若盜夸而非道。此章明善建之主享不拔而長存。首標以道立國，修身之益。次故以身下明觀身觀家之法。後吾何以下結歎惠照所知之驗。○義曰：立國以道德，國不可拔。率人以道德，人不可離。所以享國無窮，子孫不絕。其何術哉？身修道以正其家，家修道而正其鄉，鄉修道而正其國，國修道而正天下。以修道之益，觀不修道之損，其理亂可知，存亡可見矣。旨在息盜夸之行，悛好徑之心。於國於身，吉凶斯兆矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">善建者不拔，</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">注：善能以道建國立本者，不可傾拔。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：建，立也。不拔，不傾拔也。言人君善能以道建邦立本者，因百姓之所為，任兆人之自化，然後陶以淳樸，樹以風聲，使儀刑作孚，樂推不猒，則功業深固，萬方歸德，斯所謂善建者，何可傾拔乎？</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：立國不以道，眾叛親離；立身不以道，犯危蹈禍，敗不旋踵，傾拔可期。唯道德為基，則無危殆矣。儀刑作孚者，《詩•大雅》曰：儀刑文王，萬邦作孚。孚，信也。文王以道垂化，萬邦歸信也。樂推不厭者，此經第六十六章之詞也。言聖人欲上人，以其言下之，欲先人，以其身後之，處上而人不重，處前而人不害。天下樂推而不猒，以其不&#20105;，故天下莫能與之&#20105;。此善霸國立身之旨矣。風聲者，德風之聲。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">善抱者不脫。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">注：善能以道懷抱百姓者，不可脫離。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		疏：抱，守也。脫，離也。善以道懷抱百姓者，動而悅隨，何可脫離也。且夫樂餌所在，過客猶止。&#20917;夫道德有進於此乎？以之御物，為物所歸，固其宜也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: maroon">
		義曰：聖人乘時立極，任物為心，四海歸仁，萬方順化。國之基不可以傾拔，人之心不可以脫離。昔周大王紹古公亶父之德，始王於邠，迫於犬戎，狄人攻之，事之以皮帛而不受，事之以車馬而不受，事之以珠玉而不受。曰：狄人所求者，貪吾之土地也。不可禦備以勞人，征伐以役人，而存吾身乎？與人兄居而殺其弟，與人父居而殺其子，吾不忍也。子皆勉居矣。為吾臣與狄人之臣，亦何以異？且吾聞之，不以所用養害所養。因策杖而去之，民相連而隨之，成國於岐山之下。有三子，其小子季歷生文王，文王為西伯，律身修德而興周業八百餘年。此蓋善得人心，不可脫而離之也。樂餌脈存者，上經第三十五章之詞也。曰樂與餌，過客止。言喜樂所奏，肴膳所陳，過客聞而聽之，見而美之，為之留止。況道德昭著，人固悅而隨之也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">子孫祭祖不輟。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：言善以道德建抱之君，功施於後，愛其甘棠，況其子孫乎？而王者祖有坊，宗有德，故周之興也，始於后稷，成於文武。周之祭也，郊祀后稷，宗祀文王，故雖卜代三十，卜年七百，毀廟之主流溢於外，而后稷文王，郊宗之祀，不輟止也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：祭，薦也。繼代曰祀。謂後代子孫薦祀於祖宗也。輟，止也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：理國以善立善抱，則祚流子孫。修身以善立善抱，則年踰稟受，祭祀不輟，弈業無窮矣。愛其甘棠者，《詩•甘棠篇》曰：蔽芾甘棠，勿剪勿敗，召伯所憩。昔周武王之有天下，使周公旦分理陝東，召公奭分理陝西。召公有德，民樂其化，常不欲勞人之力，乃坐於甘棠樹下，以聽訟焉。後人懷其德而存其樹，不翦不伐，詩以美之也。祖有功者，帝王立國，必藉積代之福而有天下。及功成制禮，必本其先祖有功者而祀之，有德者而尊之。宗，尊也。后稷，姬姓之後，名棄。為堯之臣，歷事於舜，黎民阻飢，后稷播植百穀，以濟於民。功格於物也，為農正，其後子孫亶父至于文王武王，乃有社稷。故其宗廟郊祀后稷以配天，宗祀文王以配地。雖親盡廟桃，其后稷文王始祖之廟世世祀之。至秦漢革命，祭祀方止。漢承堯後，唐堯有聖德，功及於民，其後子孫乃興漢業，代世宗祀。及魏受漢禪，祭祀方止。德明皇帝皋繇，佐堯事舜，種德及民，故我唐承其遐福，受命享國，追尊為德明皇帝焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">修之身，其德乃真。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：修道於身，德乃真淳也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：此下明少修少證，多學多得。故修之身謂一身修，修之家謂一家修。始於一身，修於天下，例可知也。言善立之人照了真性，真性清&#20928;，無諸偽雜。偽雜既盡，德乃真純也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：夫千里之行，跬步為始。修身理國，先己後人。故近修諸身，遠形于物，立根固本，不傾不危，身德真純，物感自化矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">修之家，其德乃餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：一家盡修，德乃餘羨。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：修道於家，上和下睦，故其德有餘慶也。故《易》曰：積善之家，必有餘慶。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：身既有道，家又雍和。所謂父愛、母慈、子孝、兄友、弟恭、夫信、婦貞，上下和睦，如此則子孫流福，善及後昆矣。積善者，《易》坤卦《文言》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		曰：坤道其順乎，承天而時行。積善之家，必有餘慶，積不善之家，叉有餘殃。此明吉凶有漸，先明所行善惡，故後彰其吉凶。一家修道，善必有餘矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">修之鄉，其德乃長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：一鄉盡修，德乃長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：按《周禮》萬二千五百家為鄉，言一鄉修道，禮義興行，尊卑有序，閭閈相比，不黨於親，一家修道德猶未廣，一鄉盡修，德乃長久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：君子之立行也，正其身以及其家，正其家以及其鄉。尊其長老，敬其幼少，教誨愚鄙，開導昏蒙，少長得宜，尊卑有序，風教肅肅，禮樂詵詵。由一身之所修，乃萬家之所稟。道之化物，善莫大焉。所以優長久永也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">修之國，其德乃豐。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：一國盡修，德乃豐盈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：修道於國，風易俗移，還淳反朴，不偏於所近。一鄉修道德猶未&#24487;，一國盡修，德乃豐厚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：一國者，諸侯之國也。公侯伯子男各主一國，所以藩屏王室，輔衛帝居。若一國之中，自能修道，則禮行化美，君信臣忠，境內無虞，其德豐大矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">修之天下，其德乃普。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：若天下盡修其德，施乃周普也。，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：普，&#24487;也。夫百姓歸厚，在君之化。修之廟堂，德流海外者，蓋正其身不言而化，不教而理。下之應上，如響應聲，德無不周，乃施普也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：道之行也，先諸身而後諸物。故曰未聞身理而國亂，身亂而國理也。所以身修於內，物應於外，德發乎近，及乎遠。一夫感應尚猶若此，&#20917;於帝王乎？天子味道&#36525;玄，敬天順地，凝心玄默，端己無為，書軌大同，梯航入貢，四夷款附，萬國來王，道無不被，故其德周普矣。廟堂者，天子政事之所也。德施普者，《易》乾卦《象》云：見龍在田，德施普也。言龍&#28659;於初九，見於九二，當&#28659;之時功未濟，時德未及物，待時而動，靜以全身。及九二出見，布德行化，周及萬方，所以&#24487;普也。夫龍者，喻陽氣也。陽氣當子月初生，&#28659;於幽泉之底，丑月出見，乃能生化萬物。感其發主之功，故周施陽氣，普及於物也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">故以身觀身，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：以修身之法觀身，能清冷者乃真。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：觀者，照察也。注云以修身之法觀身，能清&#20928;者乃真，謂觀身實相，本來清&#20928;，不染塵雜，除諸有見。有見既遣，知空亦空，頓捨二偏，迥契中道。可謂清冷契真矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：不修道之身，動違正理，名辱身危。修道之身，外絕眾綠，內染一氣，除垢止念，守一凝神，以慧照自觀，證了實相，不滯空有，深入妙門。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">可以得道。理國之君，允執厥中，則永享天祿也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">以家觀家，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：以修家之法觀家，能和睦者有餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">疏：以修家法觀家，家人和睦，則福善有餘。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：不修道之家，不睦六親，不遵五教，動掇&#28798;否，上下崩離。修道之家，九族允和，眾善咸萃。《易》家人卦九五《象》曰：王假有家，交相愛也。此言居於尊位而明於家道，六親和睦，移之於政，即天下化之，交相愛樂也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">以鄉觀鄉，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：以修鄉之法觀鄉，能順序者乃長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：以修鄉之法觀鄉，鄉人盡修道，尊卑順序，道化漸廣，德乃延長。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰；不修道之鄉，禮敬不行，長幼失序，貴賤陵虐，上下交&#20105;。修道之鄉，德既優長，人&#21494;其序，肅靜喜順，境泰人和也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">以國觀國，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：以修國之法觀國，能動儉者乃豐。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">疏：以修國之法觀國，國人盡修。動而且儉，德乃豐盈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：不修道之國，干戈構役，虐害其民，瘥毒流行，人罹其酷。修道之國，神明助祐，風雨以時，善化所覃，嘉祥自應，人豐德富。理使之然矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">以天下觀天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">注：以修天下之法觀天下，能無為者乃普。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		疏：夫以天下觀天下者，復何所觀哉？亦但觀身爾。人君清靜無為，以道善建善抱，自然百姓胥附，國祚乂安。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：以不修道之天下者，桀紂是也。生人塗炭，寰海判離，骨肉仇讎，社稷塗地。雖有謀臣武士，不能用也。雖有金城湯池，不能守也。以萬乘之貴希疋夫之生，不可得也。修道之天下者，堯舜是也。四海之內，比屋可封，慈惠浹於殊庭，正朔頒於禹。雖有水旱之&#28798;，年不害也。雖有征伐之師，人不怨也。其何故哉？以正身九重，天下自順。然後登真證道，常存不亡，昭昭乎萬代師範矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">吾何以知天下之然哉？以此。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		注：以此觀身等觀，觀之則可知矣。疏：此假設之詞也。老君言我何以知天下善建則不拔，善抱則不脫，福德弘益之然乎？蓋以此觀身等觀而觀之，自家刑國，由內及外，則知爾。《易》曰觀我生，又曰觀其生，將欲自觀而觀人也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">
		義曰：老君聖慈愍物，垂教殷勤。重明於家於國，理亂之由，修之與不修之證。再自舉問，廣示&#32675;迷，何以知天下興亡？蓋以此五觀之法觀其善惡、損益之驗爾。觀我生者，《易》觀卦六三云觀我生，謂進退之象也。我生，身所動也。六三居下體之極，是有可進之時；又在上體之下，復在可退之位。遠而非物，不為童觀之卑，上非九四，未能觀光。於國既居進退之地，可以自觀。我生可進即進，可退即退。觀風相機，其道未失。此以卦象之理，進退則然。若夫觀國觀身，義在力修道德。道德修則國不傾拔，享福登真。失道德則國削祚危，禍至身辱。以為君臣至誠，得不自勗哉？所云觀其生者，最處上極，高尚其事，生亦道也，為天下觀其己之道，故云觀其生也。以為特處異地，為眾所觀，既居天下可觀之地，可不慎乎？君子饉慎，乃得無咎。《正義》云：我生其生皆動出。生長之義也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">道德真經廣聖義卷之三十八竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>