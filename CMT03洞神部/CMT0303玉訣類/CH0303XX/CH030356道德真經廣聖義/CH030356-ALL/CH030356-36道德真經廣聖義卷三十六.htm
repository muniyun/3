<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之三十六</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:maroon">唐廣成先生杜光庭述</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">為學日益章第四十八</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明不出不窺，不以知政理之道。此章明為學為道則至乎無為之事。首兩句示進修息遣之漸，次三句明損有歸無之益，後四句結成其意，戒有事不足以化人。○義曰：理世之教，以勤學而成功。修身之階，以損知而契道。勤學則日益而進業，契道則日損而無為。倚伏本殊，語默互致，此明日益之為劣。局世居常，日損之為優。超凡證道，固以符合於不出不窺之冥寂。戒彌遠彌少之煩勞，示無為可以握圖，有事不足理國。此其旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">為學日益，為道日損。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：為學者日益見聞，為道者日損功行。益見聞為修學之漸，損功行為悟道之門。是故因益而積功，忘功而體道矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：為，修為也。損，忘損也。言初修學者日求聞見以為益，因益為道，則忘遺功行以為損。所以者何？夫為學者，莫不初則日學以知道，修功而補過，終則悟理而忘言，遣功而去執。故注云益見聞為修學之漸，蓋言其初也。損功行為悟道之門，蓋言其終也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：學道之人先立功行，後忘其心，所以契無為之道。理國之道，先弘德化，後忘其進，所以成太平之基也。此亦一致也。夫立身之道，不可不學。《春秋》曰：學者，殖也。不學將落。於是乎下陵上替，能無亂乎？《白虎通》云：學者，覺也，悟也。言以先王之道開道情性，使覺悟也。幼則迷昏而不悟，未可以學，長則悍格而難入，不可以教。學有三時。一就人身中為時者，十三歲之後可以習業也。故《學記》云：發然而後禁，則悍格而不勝；時過而後覺，則勤苦而難成。二就年中為時者，《內則》云：人之養子，六年教之數，一至十，十至百千萬也；與方名，東西南北也。七年，男女不同席，不共食。八年，出入門戶，及即席飲食，必後於長者，教之讓也。九年，教之數日朔望，與甲乙至壬癸六甲也。十年，出就外傅，居宿於外，學書計。十有三年，學舞勺，誦詩背文，而讀曰誦也。十五年，成童，舞象學射御，先舞籥，籥似笛，執而文舞也，後舞象，武舞也。二十而冠，始學禮。三十有室，理男事，學無方。四十而仕，出謀發慮。五十，服官政是也。三就日中為時者，言隨時節氣受業易入。《王制》云：春夏習詩樂。言春夏是陽，陽體清，詩樂是聲，聲以輕清故也。秋冬習書禮。秋冬是陰，陰體重，書禮是事，事以重濁故也。以輕清之時習輕清之業，以重濁之時習重濁之事，故其氣相感，皆易入也。然三時之學雖有定規，所習善道，日不可廢，豈可拘於三時哉？故《學記》曰斯焉修焉、息焉遊焉是也。若修道之士，先務博聞，後乃日損，反乎冥寂，以期通玄矣。藏亦自有而歸於無也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">損之又損之，以至於無為。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：損之者，謂損為道者之功行也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		又損之者，謂除忘功行之心也。斯乃前損忘跡，後損忘心。心跡俱忘，可謂造極，則以至於無為矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：修道之階，漸臻其妙。初則由學而開悟，因悟而遵修，修則以立功補過，積微成著。功不在大，遇物斯拯，過不在小，知非則恢。過在改而不復，為功在立而不中倦。《洞玄經》曰：功滿三千，白日昇天。修善有餘，坐降雲車。斯皆從凡慕道，誘勸立功之旨也。夫立功之義，蓋亦多途，或拯溺扶危，濟生度死，苟利於物，可以勤行。或內視養神，吐納鍊藏，服餌導引，猿經鳥伸，遺利忘名，退身讓物，皆修道之初門也。既得其門，務在勤久。勤而能久，可以積其善功矣。善功既積，不得自恃其功，矜伐於眾，為而不有，旋立旋忘，功既旋忘，心不滯後，然謂之雙遣兼忘之至爾。經曰上德不德，是以有德。忘德不恃，其德益彰；忘功不居，其功益廣。理國契無為之化，修身成不死之基矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">無為而無不為。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：為學者積功行，為道者忘損之。雖損功行，尚有欲損之心。兼忘此心，則至於泊然無為。方彼鏡象，而無不應，故無不為也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫有為則有礙，有礙則有所不為。今既無為，無為則無礙，故能無所不為也。此謂契道，則應用而周普也。故上卷云道常無為而無不為也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：功行既忘，忘心亦遣。無為之智，了能自明。既達兼忘，&#33047;合於道。與道冥契，則無所不了，無所不知，無所不為，細合乎稊稗秋毫，大合乎陰陽天地。非無非有，非有非無，無所局滯，始可與言道矣。道常無為而無不為者，上經第三十七章之詞也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">取天下常以無事。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：無為無事，天下歸懷，故可取天下也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此勸人君行無為也。取猶攝化也。攝化天下，必須為無為，事無事，無事則天下不擾，無為則百姓自安。以斯臨&#33669;，于何不可？言常者，無事御物，不可斯須離也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：取謂聚也。為國失道，眾叛親離。為國以道，人必悅服。離叛則散，悅服則聚。聚則國泰而昌，散則國虛而亡。欲聚人之法，常以無事為先。&#33669;，猶臨也。御，猶制也。攝，追也。《易》萃卦《正義》云：萃，聚也。情同而後聚，氣合而後群。故方以類聚，物以群分。聚而無主，不散則亂，惟有大德之人能弘正道，得常通而利正。大人為主，聚道乃全。此謂理國聖人，以道德聚民，而安天下也，故曰取。若言取天下，非人力所能乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">及其有事，不足以取天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：有事則有勞煩，勞煩則弊，故不足以取天下矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫有事謂政令煩苛，禁網凝密。令苛則人擾，網密則刑煩，百姓不安，四方離散，欲求攝化，不亦難乎？故有此事，則不足以取天下矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：以道以德，為有國之基。無事無為，乃聚人之本。及其有事，不足安民，但有叛離，故難懷聚矣。秦皇法嚴而人叛，以一統致亡；漢武令峻而刑煩，故三邊起怨。所以秦季年也，法如秋察。網如脂凝，嗷嗷生民，無所措其手足矣。故土崩瓦解，一旦隳亡。苛，細也。煩，急亂也。理身者常以無事，則心逸而神安。及其有事，則神痕而心擾。擾則喪道，逸則契真，不可不戒也。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">聖人無常心章第四十九</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明為道日損，示修學忘遺之門。此章明聖人無心，表虛懷應物之用。初六句標聖人無心而應物，次兩句示聖人混&#36857;而用心，後兩句結百姓歸善之由，明聖人均養之德爾。○義曰：理國者在於無事，應化亦在於虛心。虛心則應物不常，無事則臨人可久。所以善不善等以善應，善化攸同，信不信皆以信之，信誠無間。所謂融心混化，萬國所歸安而撫之，俱為赤子。此聖人之大旨也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">聖人無常心，以百姓心為心。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：聖人之心，物感則應。應在於感，故無常心。心雖無常，惟在化善，是常以化百姓心為心矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：聖人虛心，物感斯應，應必玄感。感既不一，故應無常心。心雖無常，義存慈救。以百姓有不信不善之心，故混同用心而以化導。故云無常心。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：廣無不覆，微無不通，大道也。化無不周，感無不應，聖人也。聖人化既周普，心亦無常。從善者固以感通，不善者亦令開悟。惟德是輔，人無棄人，周布慈心，不遺毫末，而聖人無心，未始有滯也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">善者吾善之。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：此應感之義也。吾者，聖人也。善者迴向正道之心，聖人獎之進修，以果其行，使至夫忘善之大善也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：夫善者，因心所起，對惡得名。善因惡而彰，善勝則惡滅。人既善矣，聖人因而善之，所以誘其進也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不善者吾亦善之德善。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：不善者，謂習染增迷，信邪背道，聖人亦以善道而引汲之。德善者，令化聖德而為善也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：人不知善之可修，惡之可改，積習為惡，迷而不迴。聖人愍其執愚，亦以善道開化。化惡為善，賴于聖功。人無棄人，於是乎在。信邪者，謂世人不知正道，迷溺於邪，亦猶聵者不預金石之音，瞽者不悅玄黃之色。邪既增迷，故背於正道矣。聖人亦以善教教之，使分別邪正，而歸於善也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">信者吾信之。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：信謂聞道勤行，心無疑執，聖人應之以至誠，贊成其善，以至於深信也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：信者亦起於心，因疑以彰信。信因疑而立，信勝則疑忘。人既信焉，聖人因而信之，所以勸其志也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不信者吾亦信之德信。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：欲善信者，吾因而善信之；不善信者，吾亦以善信教之。令百姓感吾德，而善信矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：不信謂強梁背教之人，聖人亦以平等正信而導化之，令化聖人之德，捨偽而歸信也。故云德信。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人之滯俗，積習生疑，不知信之可行，疑之可捨，執疑守惑，不信正真。此弱喪之忘歸同，下士之大笑，聖人亦以正信之理漸開悟之。知信捨疑，賴于聖德。德信德善，其在玆乎。強梁背教者，謂執疑之人以疑為是，以信為非，亦猶夏蟲疑冰，井蛙陋海，以玆執見封彼邪心，聖人亦誘而教之，使分別信疑而歸於信。所以誘之歸善歸信者，聖人恐其因疑獲罪，滯惡罹殃。勸而勉之，蓋惜人憫物之至也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">聖人在天下惵惵，為天下渾其心。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：聖人在理天下，化引百姓，常惵惵用心，令得善信。而聖人凝寂，德賬照圓明，渾同用心，皆為天下，故云為天下渾其心。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此明聖人渾跡用心也。惵惵，憂勤也。聖人在宥天下，統御寰中，懼眾生不歸善信，故惵惵憂勤也。然聖人無心，復何憂喜？今所言惵惵者，皆為天下百姓未能信善，故聖人混同於物，而用其心。故云為天下渾其心，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人應天御時，順人臨極，黃屋左纛青，黈纊垂旒。雖身處九重，而心周萬國。察臣子邪正，知稼穡艱難，宥罪寬刑，輕傜薄賦。既悶悶而不撓，亦惵惵而垂憂，導惡化疑，令歸善信。而聖人澹寂常若無心，以其無事無心，物亦自寧自化矣。宥者，寬而簡正也。寬宥故道行焉。混者，內外混融，無分別之貌也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">百姓皆注其耳目，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：百姓化聖德為善，故傾注耳目，皆觀聽聖人也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：百姓被聖德而歸善，仰淳化而觀風。故皆傾注耳目以觀聰，則於聖人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖德所覃，人皆率化，上行下傚，君唱臣隨。四海生靈，頃耳以聽其言，目以觀其事。是則是傚，以歸於道焉。聽者，側聞也。覲者，&#24487;覽也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">聖人皆孩之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：聖人念彼蒼生，猶如慈母。凡視百姓，皆如嬰孩。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：百姓既傾注耳目觀聽聖人，聖人視之，如慈母之於赤子。故云皆孩之。又解云：百姓有分別之心，聖人化使從善，令如嬰孩，無所分別。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：有道聖人，慈育萬有，萬有奉之如慈母，聖人視之如嬰孩。如此者則道德周行，上下交感，人和俗泰，不亦宜乎？理身者寶氣嗇神，氣全神王。形神交固，則命紀遐延，斯神仙可致也。聖人化使為善，誘以修真，先祛不善之心，書歸崇善之行。善行既著，乃忘為善之必，無知無為，不矜不伐，淳淳默默，內外混融，如彼嬰孩，無分別相，可謂合於道矣。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">出生人死章第五十</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明聖人無心混融，應善信之行。此章明出生入死，善攝超患累之門。前五句標安時處順之人，次五句明探變求化之類，後八句結善攝之行，示長生久視之門。○義曰：天地之德，惟生為大。得其生已，當守道以安之，谷神以養之，適來不為榮，適去不為懼，不貪生而喪道，不越分而傷生，可謂安時而處順矣。迷之者求生太厚，反失其生。善攝者以道自至，固無其害，以其無死地，誠哉。言乎安時處順者，《莊子•大宗師篇》子祀謂子輿曰：且夫得者時也，失者順也，安時而處順，哀樂不能入。此古之所謂懸解，而不能自解者，物有結之矣。此言得生者，時有生也，失死者，順化死也。處生而安生，得生理矣；處死而順死，得死理矣。既無生無死，豈有衰樂哉？此古之真人無所繫也。若在生而惡死，樂極之哀來。知此之流，為生死哀樂之所結矣。長生久視之道者，此經第五十九章之詞也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">出生入死。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：了悟則出生，迷執則入死。此標也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：了悟生死，不厚其生，名為出生。迷執人我，動往死地，名為入死。此標章門也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：元精播氣，大冶匠形，稟陽和則出生，歸陰寂則入死。將明輟死延生之路，喪生趣死之由。標此章門，似若設問，具如下句以答之也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">生之徒十有三，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：徒者，類也。此泛論眾生能安、生理，不自矜貴，適來為時，一無封執。如此之者，大汎而論，十中有三爾。此謂順理者少，而逆理者多也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：將生不以為樂，而安其生，此生之徒也。夫當其生也，不以利欲亂其心，不以厚養傷其性，安於澹默，順其&#20914;和，則神守於形，氣保於神，志和於氣，心寂於志，靜定其心。如此則不求於延生，生自延矣。不求於進道，道自至矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">死之徒十有三。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：此泛論眾生當生安生得生理，處死順死得死理。如此者，十中有三人爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此亦泛論安死之道，不拒變化，適去為順，一無驚怛。如此者，亦十中有三人爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：將死不以為憂，而順其死，此死之徒也。達人處世，了悟有無，知道之運化委和，所稟有厚薄。厚於陽和之氣者則壽，薄於淳粹者則夭。知壽夭皆由於分，則生死可齊矣。生死既齊，則憂樂不入，泰然而身心無撓也。&#20917;髑髏見夢於莊子曰：死無君於上，無臣於下，無四時之事，汎然以天地為春秋。雖南面而王，樂不能過矣。莊子不之信曰：吾欲使司命復子之生，可乎？髑髏深臏蹙頞曰：吾安能棄南面王樂，復為生人之勞乎？此雖寓言立理，而莊子以世人樂生者為生所拘，樂死者為死所繫，滯於生死，所以有死有生，唯至人在生無生。不為生之所繫，在死無死，不為死之所拘。既而不繫不拘，故能無生無死。然而變而生也不可以止，變而死也不可以留，但冥契大道，則為達生死爾。其出死之表、長生為期者，在乎修真鍊形，可以與語，議其玄要爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人之生，動之死地，十有三。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：徇生太厚，以養傷生，既心矜此生，故動往死地。此則生理既失，死理亦虧。如此之輩，亦十中有三人爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此釋迷執之人養生失理之徒也。言人雖欲修生，不能悟了，動往喪生之地。安生之理既失，順死之道又乖。如此之輩，亦十中有三人爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：愚迷之人不知生生者不生，化化者不化，以生為樂，以死為哀，畏死貪生，故養生過分。希生乖其道，則反喪其生，十中有三人，約其大數爾。又解云：人之稟生有三業十惡。三業者，一身、二心、三口，業也。十惡者，身業有三惡，一殺生，二偷盜，三邪淫；心業亦有三惡，一貪欲，二嗔怒，三愚癡；口業有四惡，一兩舌，二惡口，三妄言，四綺語。此三業十惡，合為十有三矣。人能制伏三業十惡，則可得道長生，可謂生之徒，由此十有三也。人若縱此三業十惡，則鈴從生趣死，可謂死之徒，由此十有三也。且眾生善必難搆，惡乃易成，三業十惡日有所犯，犯即趣死之徑。故云動之死地亦由此，十有三也。夫三業十惡，眾罪之源，捨之則可以出生，行之則可以入死。修身之戒，戒之元急。此十惡事，又各有四緣，皆為罪惱之本。何者？殺生罪中有四種緣，一<span lang="EN-US"><br>
		</span>
		實是眾生，二起眾生想，三有欲殺心，四令斷他命。偷盜罪中亦有四緣，一實是他物，二起他物想，三有欲盜心，四使移本處。邪淫罪中亦有四緣，一實是邪境，二起邪境想，三發邪淫心，四身受染樂事。兩舌罪中亦有四緣，一是所聞人，二起前人想，三起離間情，四發分搆語。惡口罪中亦有四緣，一是所罵人，二起前人想，三起惡罵心，四發惡罵語。妄言罪中亦有四緣，一是所欺人，二起前人想，三有欺妄心，四成虛違說。綺語罪中亦有四緣。一是所對人，二起前人想，三發綺語心，四吐非義語。凡此十惡三業，計五十三條，動罹此罪，即之死地。慎哉戒哉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫何故？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：此設問眾生動之死地之由。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">義曰：將攝化之要、趣死之因重自設問，謂下句也，</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以其生生之厚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：所以動之死地，夫緣何故？但以其求生此生太厚故也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此正答言眾生動之死地者，以其&#36525;滯有為，溺情縱欲，厚自奉養，以全其生，養之太厚，故動之死地爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天生蒸民，愛之甚矣。五味以食之，五色以章之，五聲以悅之，五香以娛之，五利以用之，五氣以和之，五官以司之，五緯以主之，五教以勸之，五常以稟之，五福以將之。居五靈之首，為萬彙之長，得不自貴而保愛之乎？而縱欲適情，樂生畏死，養之過分，自掇死亡，非天怒神責，由貪生太厚所殺爾。故前之十惡三業五十條罪，動有所犯，寧無過乎？且夫躁進者亡，勇退者傷，得其中者可以議於修身爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">蓋聞善攝生者，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：攝，衛也。謂善能以道衛生之人，妙觀生本，本來清靜，於生忘生，不以情欲而滑其和，唯以&#20914;虛而養其性，物莫能害。故稱善攝。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：其生也有涯，而事也無涯。以有涯之生，役無涯之事，能無傷乎？善攝生者，於事無事，以全其和，不以欲嬰心，不以利傷己，任沖和之自運，託虛寂以真懷。忘生而生能全，體道而道自政，虛室生白，冥心契玄。攝生之善也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">陸行不遇兕虎，入軍不被甲兵。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：不期而會曰遇。按《山海經》，兕出湘水南，蒼黑色。《爾雅》曰：形如野牛，一角重千斤。善攝生之人，不起心害物，所以陸行不求遇於兕虎，入軍不被帶於甲兵，故虎兕甲兵無傷之意。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：瀟水、湘水出九疑、零陵，其地有犀兕焉。兕虎皆害人之者也。兕虎害人，甲兵傷敵。遇之必有所害，敵之必有所傷。而善攝生者不干預於兵甲，故不為其所傷；不求遇於兕虎，故不為其所害。昔&#26187;人郭文字文舉，栖於餘杭大滌山，與猛虎同處。每出城市，虎必隨之。人或問之曰：先生有道乎？何摯獸之馴擾若是也？文舉曰：人無害獸之心，獸無害人之意。亦何術乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">兕無所投其角，虎無所措其爪，兵無所容其刃。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：善攝衛生理之人，心照清靜，無貪取之意，則凡是外物不可加害。陸行不求遇兕虎，入軍不被帶甲兵，此不求害物，則物無害心。故無投角、措爪、容刃之地。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前明善攝生之人內無害心，所以外不求遇兕虎。此明設使逢遇，此無傷害之心，自然彼無容措之處。是知忘情於物者，則海上之鷗可馴而狎，陸行之獸可繫而遊，&#20917;傷害乎？故無是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：攝生之人性與道合，慈心廣運，己無傷物之心，和氣內充，物無傷己之執。雖遇兕虎，必無爪角之傷；或值甲兵，亦無鋒刃之害。以其道德充備，物物皆柔服焉。狎鷗者，有人居於海上，其子每於海濱與鷗鳥群相狎而戲。其父異之，將往觀焉。其子先詣嘗遊之所，群鷗見之，飛翔而不下。以其無機心，而鷗鳥狎之。今有機心，則翔而不下。則知苟有害物之意，虎兕寧容不傷？所不傷者，機心息於內也。《神仙傳》：劉剛字伯鸞，與妻樊夫人俱得神仙之道。剛為上虞令，遊四明山遇虎。虎見剛俯伏不敢起，以語夫人。夫人徑往，以繩繫虎而歸，如家犬焉。蓋道德所攝也如此。措，置也。容，受也。狎，近也，習也。無置爪受刃之所也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">夫何故？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此問虎兕兵刃是害人之物，今不投措其爪角、無容其兵刃者，其故何也？假問其故，以曉於人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：欲明善攝生之人，無趣死之地，復重發問，將以勉勵於修行耳。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以其無死地。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：夫何故兕虎甲兵無容措之所乎？以其順化無私，不以死為死，則物不得害其生。故云無死地。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此正答也。夫見有其身者累，生生之厚者死。今善攝生之人，照法性空，悟身相假，故能於生忘生。不為厚養之過，無私順化，故無死地可處爾。既心無死地，夫何虎兕兵刃能害其生乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大聖演經，廣弘道要，欲使人皆趣善。眾盡寶生趣善，則無過無疵。寶生則懷道懷德，無過疵則不履死地，懷道德則可致遐齡，自無兵刃爪角之傷，可合清&#20928;希夷之道。理國之君不懷五兵之力，四境協寧，能開三面之羅，百獸率舞，何所加害乎？</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之三十六竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>