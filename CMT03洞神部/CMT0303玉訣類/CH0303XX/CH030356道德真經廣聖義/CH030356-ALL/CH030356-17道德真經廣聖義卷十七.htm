<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center"><b>
		<span style="font-size:16.0pt;
font-family:新細明體;color:maroon">道德真經廣聖義卷之十七</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;color:maroon">唐廣成先生杜光庭述</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">大道廢章第十八</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明步驟殊時，道存故淳樸不散。此章明風俗頹靡，道失則仁義遂行。禿施髱而病求醫，雖云由愈數米炊而簡髮櫛，何其傷性，故直舉八句，將以明其積弊，冀速返於淳古也。○義曰：前以淳樸漸散，澆薄繼生，原其澆薄之由，乃彰道德之廢。步者安徐於皇化，驟者趨急於帝功。俗靡風頹，仁興義作，執仁義而飾性，立刑賞以訓人，亦由既禿而加髻求妍，已病而求醫望愈矣。《淮南子》曰：數米簡髮煩而不察，有為之甚也。何異乎以膝搔背，以踵解結矣。能明四者之非，可致還淳之望也。髱，髮也。頹，壞也。靡，傾也。櫛，梳也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">大道廢，有仁義。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：澆淳散樸，大道不行，曰與義，小成遂作。濡沬生於不足，凋弊起於有為。然則聖人救代之心未嘗異，而夷險之跡則不得一爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：大道廢者，代俗澆漓，人民浮競，玄風斯泯，穆清之化不存，失夫至道無為之事，故云廢也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：廢者，陵替不行也。皇道帝風，陵頹已遠。興王圖霸，譎詐交馳。時既遷訛，情惟浮競。玄深宴安之風日以泯滅，穆和清靜之化日以銷平。大道不行，斯為廢矣。《禮運》云大道既隱，天下為家是也。澆，沃也。漓者，水入地也。淳古之質如水沃地，散不可收，故云澆漓也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：廢則有兼愛之仁，裁非之義，足敝&#36483;於其間矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：蹩躠為仁，強行兼愛之貌也，踶跂為義，詐立裁非之貌也。皆局促其狀，勉強其容，非廣大也。去道日遠，聖跡已彰，仁義不真，禮樂離性，徒得其強飾之形表，皆非自然真一之誠心也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：故莊子曰：道隱於小成。小成謂仁義等各自其成，不能大通。故謂之小成。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大道既隱，上德亦隳。仁者自仁，義者自義，不能混然同化，各成一名，方之於德，固以小矣。況於大道乎？道隱小成者，《莊子‧齊物篇》南郭子綦謂子游曰：道於乎隱而有真偽，言於乎隱而有是非，道於乎往而不存，言於乎存而不可。道隱於小成，言隱於榮華。此謂小成，仁義之道也。榮華，竄句之辭也。執言滯教，故為隱，故有儒墨以是其所非，以非其所是。以此紛紜，莫能質定，亂由是而作焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">智慧出，有大偽。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：用智慧者，則將立法也。法出而姦生，則有大偽矣。並竊符璽，可不信然？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：智慧出者，謂後代之人役用智慧，立法以檢俗，制典以詰姦，恐其不信，作符璽以信之。恐其不平，為斗斛以量之。而不仁之人，兼盜符重，並竊斗斛，則夫智慧之作法，適足侈大其詐偽，故云有大偽矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：智，心慧也。慧，識解也。檢，束約也。詰，責也。符，信也。璽，印也。道德隱而仁義行，仁義興而智慧用，法繁於秋荼，網密於凝脂，而人愈亂也。夫弓弩罼弋機變之智多，則鳥亂於其上矣。鈞餌網罟罾句之智多，則魚亂於水矣。削格羅落罘罝之智多，則獸亂於澤矣。智詐漸毒，頡滑堅白，解口后同異之變多，則俗惑於辯矣。故天下每每大亂，罪在好智矣。法，則也。謂立法則以束於人也。典，常也。姦，詐也。謂作常法以詰責姦詐也。符者，刻文相合以驗，若金虎竹使兵信之符也。璽者，天子曰璽，諸侯曰印，上下等差以為信也。斛之所起，起於圭，六十四黍為圭，十圭為抄，十抄為撮，十撮為勺，十勺為合，十合為升，十升為斗，五斗四升曰斛，所以量物也。智慧之人，設此符印斗斛之法，將以限量拘制，以驗其盜，安知不為大盜之積者乎？田常矯仁義於齊國，一旦弒其君而竊其國，傳十二世。齊之符璽斗斛，聖智之法，皆田常有之，是則智慧作法而生此大偽。其後竊國者，往往因田氏之法焉。王莽竊之於漢，司馬宣王竊之於魏，梁武帝竊之於齊，隋文帝竊之於周。豈若焚符破璽而使民樸鄙，掊斗折衡而使民不&#20105;，殫殘天下之聖法，而民可以議於道乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">六親不和，有孝慈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：父子夫婦兄弟，六親也。疏戚無倫，不和也。各親各子，有孝慈也。皆由失道，故有偏名也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：六親者，父子兄弟夫婦也。夫大同之俗，無自私之親。及乎上下不和，冤恩斯起，則有扇枕溫席，人謂之孝。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大道之世，天下為公，無非親也。澆末之代，六紀有辯，孝慈彰也。有不慈則慈者著焉，有不孝則孝者顯焉。天下為公，則大同之俗也。冤，屈折也，恩，惠愛也。扇枕溫席者，宋有劉苞字孝，嘗三歲而孤，其伯父悛等皆顯貴，苞見之常泣，母陳氏疑其畏憚而怒之。苞曰：自悲早不識父，今見諸父相似，心中悲爾。因歔欷，母亦悲慟。苞奉其母，夏則扇枕，冬則溫席焉。孝者，事親之名。《禮‧祭統》曰：孝，畜也。《釋名》曰：孝，好也。《謚法》曰：至順曰孝。總而言之，則事親之道恒畜在心，盡其色養，中情悅好，承順無違之義也。《爾雅》曰：善事父母為孝也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：出顧入復謂之慈。被孝慈之名，有自矜之色，殊不知大道之代，天下為家。上承下綏，自然之分，視人如己，不獨親其親，則天下之人皆可孝也。人亦視之猶己，不獨子其子，則天下之幼皆可慈也。孝慈之名，復何所施乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：《禮運篇》云：仲尼仕魯，與於蜡賓，事畢，遊象魏之觀，見祭禮之不備。睹象魏之舊所，喟然而歎。弟子言偃問焉，仲尼曰：大道之行，三代之英，丘未之逮也。而有志焉。大道之行，天下為公。選賢與能，講信脩睦，人不獨親其親，不獨子其子。使夫老有所終，世有所用，幼有所長，鰥寡孤獨廢疾者皆有所養，男有分，女有歸，貨惡其棄於地，不必藏諸己。力惡其不出於身，不又為己，是故謀閉而不興，盜竊亂賊而不作。故外戶不閉，是謂大同。此則扇枕溫席、出顧入復無所施矣。人盡親也，何偏名之有乎，矜恃也哉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">國家昏亂，有忠臣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：太平之時，上下交定，何異名乎？昏亂之日，見危致命，有忠臣矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：忠者，人臣之職分，而云有忠臣者何乎？由人主失御臣之道，今佞主之人獲進，規君於昏，使生禍亂，則有見危致命，蒙死難以匡社稷，而獲忠臣之名。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：讜正曰忠。《春秋》曰：忠，社稷之固也。為臣事君，以忠為本。事親孝者，則事君忠矣。阿諂曰佞，不明於理曰昏，上下不理曰亂。夫佞臣在側，君鑒不明，不能退佞進賢，陷己於昏亂。昏亂既作，紛爭生焉。外有寇敵之侵，內有蕭墻之釁，所以良臣效命，排難扶危，或生著功名，或死節王事。忠臣之目，由斯立焉。向使唐堯為君，虞舜為臣，上得臨御之宜，下盡弼諧之道，則忠臣偏美，何所顯哉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：若夫道化大行，無為清靜，思皇多士，盡是夔龍，彝倫攸叔，無非作乂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：大道之化，玄風廣行，上既無為，下自清靜。《詩》曰：濟濟多士，文王以寧。多士，眾臣也。夔龍，舜佐也。《尚書》曰：夔作典樂，八音克諧。擊石拊石，百獸率舞。簫韶九成，鳳凰來儀。龍為納言，出納王命。彝，法也。倫，等也。攸，所也。&#21465;，次也。乂，理也。《書》曰彝倫攸&#21465;，言舜得良臣而典法不失其正也。疏：然後忠孝之名息，淳樸之道興，則於忠臣乎何有？此四者頹弊之極也，焉得不返之於淳樸乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：頹，墮也。弊，替也。四者，謂仁義、智慧、孝慈、忠臣也。道廢智生，家&#20105;國亂，而四者是顯。因頹弊之極而立其名，大樸壞隳，淳風訛替，德衰道喪，可勝言哉。所以大道既隱，下德有為，仁義用而巧智興，小惠成而大偽作。忠臣名著於昏亂，孝慈事彰於不和，弊極風頹，所宜反樸。反樸之謂詳具在於下章。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">絕聖棄智章第十九</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明風俗頹靡，失道而仁義遂行。此章明絕棄多門，還淳則盜賊無有。首六句且絕矜徇之邊，次三句將明立教之方，後四句示行門之由趣。○義曰：道廢俗訛，偏名遂立。將復樸素，須絕偏名。既前章四者不行，則此章三者宜絕，孝慈自復，盜賊不生，乃尊樸素之風，除私欲之患，天下之利其何博哉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">絕聖棄智，民利百倍。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：絕聖人言教之&#36857;，則化無為；棄凡夫智詐之用，則人淳樸。淳樸則巧偽不作，無為則矜徇不行。人抱天和，物無夭性，是有百倍之利也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：聖者，有為制作之聖。智者，凡俗矜徇之智。制作之聖則有&#36857;，矜徇之智則非真。失真是生巧偽，逐&#36857;坐令喪本，故皆絕棄之，而全其淳樸。天和既暢，矜徇不行，是人有百倍之利也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：無為之聖，內明之智，應物周遍，隨時感通。比之聖智，杳冥無&#36857;。制作之聖，矜徇之智，既有其&#36857;，人往&#36857;存，以所存之&#36857;，非應變之具，執而用之，去道愈遠。何者？聖智設法，所以守國也。大盜至矣，則聖智之法并其國而竊之。其故何哉？若不盜其聖智之法，則無以取其國。是知聖智設法，本以守國，智詐極矣，乃翻為盜國之盜資也。老君戒之，忘聖則為理，涉&#36857;則為亂。能忘其有&#36857;之&#36857;，棄其矯智之智，則淳樸復而巧偽息矣。人復怡和，無傷無沃，俗臻樸素，無怨無&#20105;，各保其生，是有百倍之利也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">絕仁棄義，民復孝慈。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">注：絕兼愛之仁，棄裁非之義，則人復於大孝慈矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：前章云，大道廢有仁義，此章云絕仁棄義，民復孝慈者，明大道之代，所謂玄同，民無私親，悉皆慈孝。故理至則進滅，事當而名去矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：六親不和，則孝慈之名偏立。天下有道，則淳樸之化復行。淳素既行，人皆慈孝，可謂無私親矣。斯則絕名&#36857;之仁義，復玄同之孝慈。無私親者，是不獨親其親也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：今六紀廢絕則孝慈名彰，若絕兼愛之仁，棄裁非之義，江湖無濡沬之進，慈孝有自然之素，故民復於大孝慈矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：六紀者，亦曰六親，是君臣父子夫婦也。六者和則皆孝皆慈，六者不和則有孝有不孝，有慈有不慈。不孝者眾，則孝者顯其名；不慈者眾，則慈者彰其美。所以然者，仁義制於其間，而昭其名進。若化之以大道，鼓之以淳風，棄名&#36857;之仁義，則民復於皆孝皆慈矣。魚處於陸，相呴以濕，相濡以沬，不如相忘於江湖。何者？相呴相濡，言其相愛矣。相忘於江湖，各得其適，豈俟濡沬之小愛乎？偏孝偏慈，濡沬之謂爾。《莊子‧天運篇》老子謂孔子曰：子以仁義之道行之於世，亂莫大焉。夫仁義憯然乃憤吾心，豈若使天下無失其樸，放風而動，總德而立，又奚桀桀然若負建鼓而求亡子矣。黑白之樸不足以為辯，名譽之觀不足以為廣，魚相濡沬不如相忘於江湖，人相仁愛不如相忘於道術矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">絕巧棄利，盜賊無有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：人矜偏能之巧，鈴有&#20105;利之心。故絕巧則人不&#20105;，棄利則人自足，斯不為盜賊矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：絕巧者，絕雕琢非法淫過之巧。棄利者，棄徇財兼並乾沒之利。夫盜賊者，生於羨欲不足。今絕巧則人不&#20105;，棄利則人自足，人各自足，復誰為盜賊乎？故云無有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：雕琢淫過之巧工既不當，雖巧奚為？則衛人之刻棘猴，宋人之琢楮葉，徒云悅目，終曰蕩心，所宜絕也。徇財則妨行，兼并則奪人，乾沒則欺詐。有一於此，非盜而何？斥而棄之，循分而足矣。何盜賊之有乎？又脩道之人，宜絕心內嗜欲之巧、身外浮華之利，六情銳進之巧、六根耽著之利，則三元清&#20928;，六賊自無矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">此三者以為文不足，故令有所屬。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：此三者但令絕棄，未示修行，故以為此文不足垂教，更令有所屬著，謂下文也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：三者，謂絕聖棄智一也，絕仁棄義二也，絕巧棄利三也。此三者且令絕棄，未有修行，故以為此三者於文不足以垂教，更令有所屬著，謂下文見素等是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖智絕棄則人享其利，仁義絕棄則皆復孝慈，巧利絕棄則民無盜賊。三者既絕既棄，將示修真復古之方。故云此為未足屬於下文。屬，著也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">見素抱樸，少私寡欲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：見真素，抱淳樸，少私邪，寡貪欲矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：欲求絕聖棄智，則常見真素。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：同乎無欲則謂素樸，素樸則民性得矣。無知無欲則合真素，真素合則聖智之&#36857;絕矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：欲求絕仁棄義，則懷抱質樸。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">義曰：淳質敦樸以守其心，則兼愛之仁裁非之義絕矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：欲求絕巧棄利，則當少私邪，寡貪欲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：私邪不汨於性，貪欲不起於心，則淫奢之巧、專冒之利絕矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：三絕雖於文不足，四行則修身有餘。將欲禁邪於中心，故必取資於內行。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖智仁義巧利，此六者行之初以拯物，執之末以妨道。故姦詐盜竊因而生焉。絕而棄之，可復真素。真素已復，乃資內修。顯四行於結成，為真道之要妙矣。夫有&#36857;之聖作？則矜詐之智生。仁起於不仁，義出於不義，孝彰於不孝，慈顯於不慈。能絕有&#36857;有為，自復至慈至孝。斥淫巧則私利息，私利既息，盜賊不生，然後凝旒於樸素之鄉，杜念於私欲之境，人登富壽，國致遐長。此人君行道之效也。若夫心除嗜欲，身蕩浮華，翦銳進之情，鋤耽著之本，六賊不作，三元坦夷，四行克修，久視何遠。此行人修之之效也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之十七竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
