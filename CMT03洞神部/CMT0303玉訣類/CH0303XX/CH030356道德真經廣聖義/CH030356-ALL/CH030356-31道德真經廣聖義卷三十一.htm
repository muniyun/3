<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p align="center" style="line-height: 150%; margin-top: 0; margin-bottom: 0">
		<b><span style="font-size:16.0pt;
font-family:新細明體;color:maroon">道德真經廣聖義卷之三十一</span></b></p>
		<p align="center" style="line-height: 150%; margin-top: 0; margin-bottom: 0">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">昔之得一章第三十九</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明上德下禮淳漓不同。故舉丈夫去取之行，示物向方。此章明物得道用而成，履道則存，矜之則喪。故&#21465;侯王謙卑之德以為戒者。○義曰：夫天地神谷，萬物之得一者，所以明用道則安，失道則危，戒王侯履道則吉，違道則凶也。而侯王故履道者在於謙卑抑損，積德為基。不欲如玉，顯明以為至戒矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">昔之得一者，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：一者，道之和，謂沖氣也。以其妙用在物為一，故謂之一爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：昔，往古也。一者，沖和之氣也。稱為一者，以其與物合同，古今不二，是謂之一。故《易‧繫》曰：一陰一陽之謂道。蓋明道氣在陰與陰合不在陽與陽合一爾。言昔者，將欲原始要終，抑末歸本，引昔得以證今得，得一之數，略於下文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：老君將欲明&#20914;和道氣，通生萬物，歷&#21465;得一之妙，以明生化之由。道之生化，無終無始，借古昔久遠之義，以為布化之源。所以謂道為一者，萬物之生也，道氣皆降之，氣存則物生，氣亡則物死。物之稟道所察不殊，在物皆一，古今雖移，一乃無變。故云不二，是謂之一。道非陰陽也，在陽則陽，在陰則陰，亦由在天則清，在地則寧，所在皆合，道無不在，非陰陽也而能陰能陽，非天地也而能天能地，非一也而能一。周旋反覆，無不能焉。昔既得之，今猶昔也。是知虛心則道合，冥寂則一歸。能冥寂虛心者，是謂抑末歸本矣。一陰一陽之謂道，《易‧繫》之辭也。一謂之無，無陰無陽，乃為之道。一得為無者，是虛無太空，不可分別，惟一而已。故一為無也。若其有境，彼此相形，有二有三，不得為一。故在陰之時而不見為陰之功，在陽之時而不見為陽之力，陰陽自然，無所營為，此則道之謂也。以一言之為數，以數言之謂一。以體言之謂無，而物得間通之道。微妙不測謂之神，變化應機謂之易。總而言之，皆無謂之道。故聖人以人事隨其義理立其名號，不一而一故能常一，常一非一，亦非非一。而為一者，蓋天地之始，萬物之元，生化之本，有生之尊也。自一而能陰能陽，所以一生二也。原始要終者，原，本也。要，明也。本其始而明其終，《易‧繫》詞也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天得一以清，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：氣象之大者，莫大乎乾元。故先標之為得一之首。純陽之氣，由得一故能穹隆廣覆，資始萬物。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：陽氣浩大，乾體廣遠，又以元大始生萬物。萬象之物，皆資取乾元而得其生，故《易》曰大哉乾元，萬物資始也。夫天積氣也，故為氣象之大，形如倚蓋，故曰穹隆。是有穹天之說。言天穹隆高大而圓，包覆萬物，天乃純陽虛無之象，非有礙之質。然夫天也，非&#20914;和道氣所運，則不能清浮而不息矣。《易‧繫》曰：乾，天下之至健也。夫乾，確然示人易矣。《正義》云：此明天之得一，剛質確然，示人以和易。由其得一無為，物由以生，示人易也。若乾不確然，或有隤裂，是不能示其得一簡易之道也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">地得一以寧，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：形質之大者，莫大乎坤儀。純陰之質，由得一故，故能盤礡厚載，資生萬物。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：陰氣浩大，坤體廣厚，生長載物，合會無疆。地積形也，故為形質之大，柔順安靜，萬物資生焉。然夫地也，非&#20914;和道氣所運，則不能厚載而安寧矣。《易‧繫》曰：坤，天下之至順也。夫坤，隤然示人簡矣。《正義》曰：此明地之得一。以其得一，故坤隤然而柔，自然無為，以成萬物，是以示人簡矣。坤不隤然，或有確然，則不能示人以簡，是乖其得一也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">神得一以靈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：神者，妙萬物以為言，由得一故能通變無方，不可形詰。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：在天曰神，在地曰衹，在人曰鬼。通而言之，謂之神也。神者，陰陽不測，隱顯無方。然夫神也，非沖和道氣所運，則不能變化通靈矣。不能變化無方，通靈不測，是乖其得一也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">谷得一以盈，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：水注川為溪，注溪為谷。言谷得一，故能泉源流潤，盈滿不竭。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：漢谷得&#20914;和道氣所運，而水注盈滿。道氣去之，則深谷將為陵矣。若深谷為陵，水涸川竭，是乖其得一之用也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">萬物得一以生，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：物者，通該動植、有識無情，總謂之物。得沖和故能生成運動，而不歇滅。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：萬者，舉其大數也。《春秋》曰：萬，數之大也。物者，有質可見，總謂之物。該，約也。動者，謂鱗甲羽毛、裸蟲飛走之屬也。植者，謂山川草木之屬。有情者，謂有形而有情識者也。無情者，謂有其形而無情識者也。此物之眾，拘於億兆之類，然不得沖和道氣所運，則不能生、不能成矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">侯王得一以為天下正。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：侯王，人主也。侯者，五等之爵。王者，萬乘之主。言侯王得一故能永有天下，無思不服，而為天下正平也。本或作貞字者，貞即正也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：王者，人君之通號也。管子曰：通德曰王。古之製字者，三畫象天地人，連其中畫以通其道，故曰通德為王。亦云人所歸往曰王。居尊位，統三才，三畫而中畫通之，以貫天地人，而為之主，故為王字。《春秋》曰：今之王，古之帝也。昔堯舜之前，皆稱為帝。舜授於禹，禹以謙讓，自云德不及帝，故去帝稱王。亦云禹歿禪位於益，禹之子啟居於箕山，啟賢，故諸侯去益而朝啟，禹雖有禪益之名，而天下之人、皆歸於啟。啟以德不及五帝，乃自稱王。自是之後，皆以王為號。至秦並天下，吞滅諸侯，獨為一統，乃上採三皇，下兼五帝，通為皇帝之號焉。今之王爵，居五等之上。漢法，非劉氏不王，非功臣不侯。自是相承，以天子之眾子為王，嫡為太子。自周有天下，王之子為王子，王之孫為王孫。國朝定法，以皇帝之孫姪為郡王，承嗣者為嗣王。異姓有功則封王，或別錫美號，或封郡王。然皆無列土之位矣。侯者，五等之爵，公侯伯子男也。言侯王者，取文之順而舉其一，餘可知也。然夫侯王既居尊極，富有萬民，當用&#20914;和之道，無為之理以守其位，乃能長為人主，理化平正。故經曰聖人抱一以為天下式也。無思不服者，《詩‧文王之風》言文王之德，，東西南北之人皆感其德，心無不歸服也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其致之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：物得道用，因用立名。道存則名立，用失而實喪矣。故天清、地寧、神靈、谷盈，皆資妙用以致之爾。故云其致之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此總釋前義，而生後文。致，得也。言天之清澄、地之寧靜、神之靈變、谷之盈滿、物之生成、侯王之正平者，何以致其然耶？皆得道之妙用爾。此明得道之為益。下文明失道之為損。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：言天地神谷萬物侯王六者，能保其常、安其所者，何哉？由得&#20914;和道氣，而各臻其妙也。天以之清，地以之寧，神靈谷盈，萬物以生，侯王正平，能不失其道，則各當其分矣。其有失者，如下文所明矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天無以清，將恐裂；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：無以者，致誠之詞也。以，用也。夫矜存者喪，執得者失。言天得道用則致清浮，若不守道&#20914;和，而但矜用其清，將恐至於破裂，不成象也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天，陽氣也，人君象之。陽氣亢極則為&#28798;衰，沖和氣散則致破裂矣。故占云天裂者，陽氣不足，君德衰微，天乃開裂。&#26187;惠帝元康年中，人君德衰，天示&#28798;變，天裂數丈，殷然有聲，是失&#20914;和得一之道氣也。自此，西&#26187;版蕩，惠帝哀帝皆罹其咎。君象於天氣之相感，信矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">地無以寧，將恐發；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言地得道用而政寧靜，當須忘其寧靜。若矜用其寧靜，將恐至於發洩，不成形也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：地，陰氣也，人臣象之。亦主妃后女主之位。陰氣既極，&#20914;和氣散，則有發洩之變矣。《史記》云周幽王二年辛酉，西周三川皆震，岐山崩。老君曰：夫天地之氣，不失其序。若過其序，人亂之也。陽伏而不能出，陰迫而不能蒸，於是有地震。今川實震，是陽失其所而鎮陰也。陽失而在陰，源必塞。源塞，國必亡。夫水土衍而人用也。土無所衍，人乏財用，不亡何待？斯乃失&#20914;和道氣之用矣。春秋二百四十二年，地震有五，又有梁山崩、沙鹿崩、石言等妖異。洎秦漢已降，不可勝紀。大則淪陷城邑，小則摧圯廬舍。皆分野為&#28798;，人罹其咎矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">神無以靈，將恐歇；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言神得道用而能靈變無方，當須忘其精靈。若矜用其靈，將恐至於歇絕，不能妙用也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫天地質象，萬物稟形，皆有神明主之。神明者，乃氣中之精靈者，感化&#65287;而為神焉。其大主天地，其小主邦國山川。若守常循和，則能變化不測。若肆其威福，見怪於人，乖其道氣，將致歇滅矣。《春秋》僖公三十二年七月，神降于莘。虢公享之。周惠王問內史過曰：是何故也？對曰：國之將興，明神降之，鑒其德也。將亡，神亦降之，觀其惡也。故有得神以興，亦有得神以亡。虞夏商周，皆有之矣。虢名涼德，其將亡乎？後虢國遂滅。昔河神為虐，娶女於人。西門豹投巫於河，其害遂息，神亦歇滅。是乃神不守道氣，肆害于人，自取殄滅矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">谷無以盈，將恐竭；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言谷得道用而能虛受，當須忘其盈滿。將恐至於枯竭，不能流潤也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：谷之所以虛受不竭者，由其得&#20914;和道氣，而能無竭。道氣去之，則為變怪，繫於邦國廢興也。老君曰：伊雒竭而夏亡，河竭而商亡。周幽王辛酉，川竭山崩，周亡之徵也。亡不過十年，數之紀也。數及於十紀，猶極也。十一年庚申，西周為犬戎所滅。平王東遷是矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">萬物無以生，將恐滅；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：言萬物得道用而能生，若矜而用之，將恐至於死滅，不為生靈也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：有形之物，有情無情之眾，稟&#20914;和道氣則生，失&#20914;和道氣則死也。《西升經》曰：氣散生者死。《內觀經》云：氣來入身謂之生，神去於形謂之死。神與氣，皆道之一謂也。道存則生，道去則死。信哉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">侯王無以貴高，將恐蹶。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：蹶，顛仆也。言侯王得道之用，而能為天下之王。當須忘其尊崇，謙以自牧。若矜其尊貴，將恐至於顛仆，不能正定天下也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：得一者，不可矜其用。故戒天無以其清而矜之，將恐分裂；地無以其寧而矜之，將恐發洩；神矜則靈歇，谷矜則盈竭，物矜則生滅；侯王矜其貴，則將顛蹶矣。聖教垂代，本為生靈。雖遠舉天地之清寧，而會歸只在於侯王守雌用道爾。故下文云。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：侯王用道化民，所以安其尊位，貴居人先，高居人上。若守謙&#20914;之志，戒盈滿之非，因百姓之心，行清靜之化，則享祚長久，天下樂而推之，欣而戴之矣。《易》謙卦曰：謙謙君子，卑以自牧。若違道反常，肆行凶德，失&#20914;和之妙，乖執一之方，則身喪國亡，顛蹶殞仆矣。侯則&#26187;靈公夷皋、宋昭公杵白、齊懿公商人、陳靈公平國是也。王則夏之太康、殷之武乙、周之幽厲、漢之桓靈是也。皆違逆天常，反道敗德，以取滅亡矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：注云聖教垂代，本為生靈者，《書》云天生萬物，惟人為靈。元后作人父母，是知聖教所屬，在乎一人。雖始戒天地，使忘清寧之功，終戒侯王，無矜化育之德。用謙之道，具如下文。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：惟人萬物之靈者，《尚書‧泰誓篇》武王十三年，大會盟津，誓眾之詞也。聖教者，指此上下經。垂文於代，本為愛養生靈，令遂其性，故戒王侯，使取則此經，清靜行化。生靈者，言人為有生之最靈也。元，長也。后，君也。一人，天子所稱也，《尚書》曰在余一人是也。天子應天順人，為人父母，當法於道化，愛育于人，如父母之愛子爾。先引天地清寧發裂之義，以戒侯王守謙慎靜之規。言天地至大，失於道氣，猶致其禍，況人君乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故貴以賤為本，高以下為基。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：侯王貴高，兆人賤下。為國者以人為本基，當勞謙以聚之，令樂其愷悌之化。不然者，離散矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：貴高斥侯王，賤下謂黎庶。言侯王因黎庶得貴，是知賤下為貴高之本基也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫理國者，功在一人，不可一人以為理，必資於眾，然後侯王得深嚴其居，尊崇其位，行其教令，布其恩威，而理於眾焉。黎庶者，皆眾也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：《書》曰人惟邦本，本固則邦寧。人君務謙聚，人可謂固邦之本也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人惟邦本者，《尚書‧五子之歌》：太康在位，畋遊無度，畋于有雒之表，十旬不返。厥弟五人，御其母以從。述大禹之戒，以作歌曰：皇祖有訓，民可近，不可下。民惟邦本，本固邦寧。予視天下，愚婦愚夫，一能勝予。言天子當畏敬小民，所以得眾心也。太康，啟之長子，啟乃禹之子。此言太康失德，以速滅敗，故有窮氏因人不忍，距之于河，不克反國，夏祚遽亡。及少康年長，方復社稷矣。務謙者，言人君當以謙下為務。《易》曰：謙，德之枘也，謙尊而光。又曰：天道虧盈而益謙，鬼神害盈而福謙，人道惡盈而好謙。謙以下人，故為德柄。如刀斧之有柄，然可執而用之。人君執謙，可御天下。位既尊矣，而能守謙，益政光大。謙則人眾歸往，故曰聚人。邦者，國也。本者，基也。人為國之本基，豈可不愛而育之乎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：注云令樂其愷悌之化者，《詩》云愷悌君子，民之父母。愷，樂也，悌，易也。君子有樂易之德，愛養於人，故百姓思之，如子之於父母也。若為德反是者，財人離散矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：《詩》者，《大雅‧洞酌篇》之詞也。召康公戒成王，言皇天親有德饗有道也。侯王有道則天饗之，有德則天親之。與天相通，則民歸之，如子之親父母矣。若違道敗德，則眾叛親離，不能克有其位也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以侯王自謂孤寡、不穀，此其以賤為本耶？非乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：孤、寡、不穀，凡情所惡，侯王自稱，以謙為本。非乎者，則是以賤為本也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：是以者，結前義也。侯王自為孤、寡、不穀者，按《春秋》云孤與二三臣悼心失圖是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：孤與二三臣者，《春秋》昭公七年二月，楚子成章華之臺，願與諸侯落之。宮室始成，祭之為落也。太宰蒍啟疆曰：臣能得魯侯。薳啟疆來召公，辭曰：昔先君成公命我大夫嬰齊曰：吾不忘先君之好，將使衡父照臨楚國，鎮撫其社稷，以輯寧爾民。嬰齊受命于蜀盟。蜀盟在成二年。奉承以來，弗敢失殞，而致諸宗桃。自我先君恭王引領北望，日月以冀，傳序相授，於今四王矣。謂恭、康、郟敖、靈王也。嘉惠未至，唯襄公之辱臨我喪。孤與二三臣悼心失圖，社稷之不遑，汎能懷思君德<span lang="EN-US" style="background: lime">#1</span>？今君若步玉趾，辱見寡君，寵靈楚國，以信蜀之役，政君之嘉惠，是寡君既受貺矣，何蜀之敢望？其先君鬼神實嘉類之，豈惟寡君？若不來，使臣請問行期，寡君將承贊帛而見于蜀，以請先君之貺。公將往，夢襄公祖。梓慎曰：公不果行。襄公之適楚也，夢周公祖而行。今襄公實祖，君其不行。子服惠伯曰：行。先君未嘗適楚，故周公祖以導之。襄公適楚矣，而祖以導君。不行，何之？三月，公如楚。鄭伯勞于師之梁。孟僖子為介，不能相儀。及楚，不能答郊勞。四月，享公于新臺，使長鬣者相。好以大屈之弓。既而悔之。蒍啟疆聞之，見公。公語之，拜賀。公曰：何賀？對曰：齊與&#26187;、越欲此久矣。寡君無適與也，而傳諸君。君其備禦三鄰，慎守寶矣，敢不賀乎？公懼，乃反之。此言楚靈無信，所以不終也。九月，公至自楚。孟僖子病不能相禮。乃講學，苟能禮者從之。遂令南宮敬叔已下學禮於孔子。孔子與敬叔適周，問禮於老君焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：稱寡人者，即先君以寡人為賢之例是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：《春秋》隱公三年，宋穆公和有疾，將立其姪與夷，謂大司馬孔父</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		曰：先君以寡人為賢，使主社稷。舍與夷，立寡人。寡人弗敢忘，若以大夫之靈，得保首領以段，先君若問與夷，其將何辭以對？請子奉之以主社稷。寡人雖死，亦無悔焉。對曰：群臣願奉憑也。公曰：若棄德不讓，是廢先君之舉也。豈曰能賢？吾子其無廢先君之功。使公子憑出居于鄭。八月，穆公卒，立與夷，是為殤公。所謂先君者，宣公也，乃穆公之兄也。雖弟繼兄位，亦稱先君，言臣繼於君也。謂之先君，得其禮矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：稱不穀者，即不穀惡其無誠德之例是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：《春秋》成公十一年，秦&#26187;為成，將會于令狐。&#26187;侯先至，秦伯不肯涉河。&#26187;厲公、秦桓公也。秦伯次于王城，使大夫史顆盟&#26187;侯于河東。&#26187;&#37060;犨盟秦伯于河西。范文子曰：是盟也何益？齊盟，所以質信也。會所，以信之始也。始之不從，其可質乎？秦伯歸而背&#26187;成。十三年四月戊午，&#26187;侯使呂相絕秦。時秦桓公既與&#26187;厲公為令狐之盟，而又召狄與楚，欲導之以伐&#26187;，諸侯是以睦賓於&#26187;。呂相語秦伯曰：楚人惡君之二三其德，亦來告我曰：秦背令狐之盟，而來求盟于我，昭告昊天上帝、秦三公、楚三王曰：余雖與&#26187;出入，余惟利是視。不穀惡其無誠德，是以宣之，以懲不一。諸侯備聞此言，斯是用痛心疾首，暱就寡人。寡人率以聽命，唯好是求。君若惠顧諸侯，而賜之盟，寡人承寧，諸侯以退。君若不施大惠，寡人不佞，不能以諸侯退矣。敢盡布之執事，俾執事實圖之。&#26187;樂書、士燮、韓厥、趙旃將四軍，&#37060;毅御戎，樂鍼為右。五月丁亥，&#26187;師以諸侯之師及秦師戰于麻隧。秦師敗績。獲秦成羌及不更汝父。此言秦伯背盟，秦曲&#26187;直，有是敗也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：又按禮，無父稱孤，無夫曰寡。穀，善也，不穀猶不善也。凡此三名，人之所鄙，而王侯以為稱首者，蓋謙以自牧，不矜其尊也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：孤、寡、不穀，皆非美稱，侯王以謙下為基，故自以不善不美為己之號，而稱之也。自牧，《易》謙卦云：謙謙君子，卑以自牧。牧，養也。矜，誇也。大此明居人上者，以謙柔為本，卑讓為基，故經云欲上人，以其言下之；欲先人，以其身後之。處上而人不重，處前而人不害，天下樂推而不厭。此其謂歟。古人有言曰：有道之君以樂樂人，無道之君以樂樂身，樂人者眾悅而身安，樂身者眾怨而身殞。理國理人之主，得不戒哉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此其以賤為本耶者，言若此，豈非以賤為本？非乎者，假間之辭，應答云：實是以賤為本爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：老君欲顯明貴以賤為本，高以下為基，故發問答之辭，用彰其義。夫有問即答，有唱即和。亦猶形分即影見，聲出即響隨。假為問答之端，重彰戒勸之意爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故致數輿無輿。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：數輿則無輿，輪轅為輿本。數貴則無貴，賤下為貴本。轅為輿本，當存轅以定輿。賤為貴本，當守賤以安貴。將戒侯王以賤為本，故致此數輿之譚。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：故者，仍上之辭。前明侯王因賤得貴，貴無定相。其理難明，故借數輿以況之。極輿之數，竟無輿名，乃是輪轅假合為輿之名本。以喻侯王，數侯王之貴，竟無貴名，乃是賤下假借為侯王之貴本。輪轅為輿本，當存本則有輿，無本則無輿。賤為貴本，當存本則有位，無本則無位。言此者欲戒侯王愛養下人，不&#24323;惸獨爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人說經，義有多種。或直指事理，徑入法門；或假借諭辭，用符玄意。欲明侯王貴位以賤為本，輪轅眾名為輿之號，意欲存輪轅則有成輿總號，存卑賤則有侯王尊名，不忘其源，不棄其本爾。所云貴無定相者，自混淪之始，逮澆季之前，變化殊方，立名著號，德有優劣，世有盛衰，民命不同，風離俗異，故有冥寂玄默，無名無稱。即有鴻蒙廣大而為皇，潢然沐浴而為帝，或廓然昭顯而稱王，或通達&#21445;錯而稱霸，其下則后辟公侯子男、卿相大夫元士，皆因時立名，隨世興號，紛綸等級，卑高不同，皆貴而牧人者也。既處其上，臨御于人，不宜以尊極自高，抑人矜己。自高必傾覆，侮物必危身。當以謙下持心，損抑為志。故聖人立號垂戒，以孤寡惸獨之義，不穀非善之名，使以為稱，表其以賤為本，貴不忘賤，尊不忘卑，則可以天祿永終爾，景福者矣。違於此者，未或不忘。又與無輿字，或云車無車，亦指就車而求無車之實，但有廂轂雜號，轅軛眾名，總而為車爾。《莊子‧則陽篇》曰：太公調答少知曰：合異以為同，散同以為異。今指馬之百體而不得馬，立其馬於前，總其百體而謂之馬。此明合皮毛蹄尾則為馬，總輪轅&#21410;轂則為輿，與此義同矣。或云譽無譽者，欲尊位之人尚其質朴，不貴浮譽。此義雖異，亦戒勸之旨也。又《想爾注》云：故致數譽，俗人貪名譽也；無譽，不欲俗人無有不名譽者也。此析句分理，亦申戒勸之人，惟當恭己下心，愛人恤物，以從玄元之教也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">不欲琭琭如玉，硌硌如石。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：琭琭，玉貌。硌硌，石貌。以賤為本。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：夫玉貴而石賤。如玉者，自貴也。如石者，自謙也。侯王既以賤為本，不欲琭琭如玉，而自尊貴，當硌硌如石，以守謙卑也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：夫玉與石者，所以明貴賤也。車與輿者，所以諭總眾也。此兩句重結侯王以賤為本之義。夫上德之君，託神太虛，隱貌玄冥，動反柔弱，靜歸和平，戴規履矩，鏡視太清，而不以名稱自尊，亢極自大也。下世德衰，君有九重之尊，萬乘之貴，四海之富，六合之殷。崇高擬天地，光明配日月，出令象寒暑，震威象雷霆，不以萬物為心，不以&#32675;生為念，繁奢自處，尊極自居，雖有孤、寡、不穀之言，而不達其意。洎秦始皇虎噬天下，鯨吞諸侯，並滅海內，總為一統，而鄙斥孤、寡、不穀之名，自稱曰朕。朕、余、吾、我也，以此為號，失其謙光之旨，而彰尊大之名矣。自此人君矜尚浮譽，比堯舜以稱榮。輕陋賤名，將瓦石而同棄。斯則輾敗亡之轍，踐凋落之塗，可不痛也。太上格言殷勤垂戒者，欲使冥心於玉石之間，不多不少，不貴不賤，以一為紀綱，以道為楨榦，德制天下而不為有。理身之士，其志若此，則處貴而無樂，處賤而無憂，高而不殆，卑而愈泰。得不勉而修之乎？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之三十一竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">汎能懷思君德：檢《左傳》，『汎』作『況』，於義為長。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
