<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		道德真經廣聖義</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：道德真經廣聖義。唐杜光庭撰。五十卷。底本出處：《正統道藏》洞神部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size:16.0pt;
font-family:新細明體;color:maroon">道德真經廣聖義卷之四十</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family:新細明體;
 color:maroon">唐廣成</span><span style="font-family:新細明體;
color:maroon">先生杜光庭述</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">以政治國章第五十七</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明悟道之士能了言而無執。此章明以政之君失無為之自化。首三句標門以示義。次十句設問以明理。後五句反無事可以取天下爾。<span lang="EN-US">○
		</span>
		義日：理國以政，其述必彰。用兵以奇，其詐非道。不若無事以聚萬方，其或多忌諱，廣機權，縱淫工，明法令，去道殊遠，而國益危。惟可以無事臨人，去欲歸靜，兵革不用，奇詐不施，政令不煩，刑法幾措。此章之大義也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以政治國，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此下三句並標宗也。以，用也。政，教也。言有為之君矜用政教，而欲為理，不能無為，任物自化，欲求致理，未之前聞也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：以道理天下者，不言而民信，不令而民從，不刑而民威，不賞而民勸。夫何故哉？民化其上，皆歸於善，不在賞而勸也。民稟於和，自革其惡，不待刑而威也；民復樸素，不待令而從也；民齊貞正，不待言而信也。此無言教而理矣。以言教理，民涉有為也，非道也哉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以奇用兵，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：奇，變詐也。不祥之器，君子惡之，況加變詐之名，而無節制之用。是兵猶火也，不戢將自焚。故知奇變之兵，非制勝之道也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：以奇詐而用兵，乖於大道。何者？國以政刑為本，政在於簡易因循。兵以變詐為先，變在於應權合理。政失於道則刑賞濫，詐失於道則殺害多。濫刑賞以為功，恣殺害而求勝，而欲興邦致理，不亦難乎？與夫任物自化，有征無戰遠矣。兵猶火者，《春秋》隱公四年春，衛公子州吁弒其君完。初衛莊公娶于齊東宮得臣之妹，曰莊姜，美而無子，衛人為賦《碩人》之詩。娶于陳，曰厲偽。生孝伯，早死。其娣戴媯生桓公。莊姜以為己子。公子州吁，璧人之子也，有寵而好兵。公弗禁，莊姜惡之。石碏諫曰：臣聞愛子，教之以義方，不納於邪。驕奢淫佚，所自邪也。四者之來，寵祿過也。將立州吁，乃早定之。若猶未也，階之為禍。夫寵而不驕，驕而能降，降而不憾，憾而能修者，鮮矣。且夫賤妨貴，少凌長，遠間親，新間舊，小加大，淫破義，所謂六逆也。君義臣行，父慈子孝，兄愛弟敬，所謂六順也。去順效逆，所以速禍也。君人者，將禍是務去，而速之。無乃不可乎？弗聽。石碏之子厚與州吁遊，禁之，不可。桓公立，碏乃老。二月戊申，州吁弒桓公而自立。將修先君之怨於鄭，而求寵於諸侯，以和其民，使來告於宋曰：君若伐鄭，以除君害，君為主，弊邑以賦與陳、蔡從，則衛國之願也。宋人許之，於是陳、蔡方睦於衛，故宋與陳、蔡、衛伐鄭，圍其東門，五日而還。宋公乞師於魯，魯辭之。隱公問於眾仲曰：州吁其成乎？對曰：臣聞以德和民，不聞以亂理亂。理亂猶理絲而棼之也。夫州吁阻兵而安忍，阻兵無眾，安忍無親。眾叛親離，難以濟矣。夫兵猶火也，不戢將自焚。夫州吁殺其君，而虐用其民，不務令德，而欲以亂成，祕不免矣。州吁未能和其民，厚問定君於石子。石子曰：王覲為可。曰：何以得覲？曰：陳桓公方有寵於王，陳、衛方睦，若朝陳使請，必可得也。厚從州吁如陳。石碏使告于陳曰：衛國褊小，老夫耄矣，無能為也。此二人者，實弒寡君，敢即圖之。陳人執之，而請&#33669;於衛。九月，衛人使石宰醜殺州吁于<span lang="EN-US" style="background: lime">#1</span>濮。石碏使其宰孺羊肩殺石厚于陳。君子曰：石碏，純臣也。惡州吁而厚預焉。大義滅親，其是之謂乎。所謂子從殺君之賊，國之大逆，不可不除。故云大義滅親。明小義則兼愛其子也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">以無事取天下。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：在宥天下，貴乎無為。若以政教理國，奇詐用兵，斯皆不合。唯無事無為，可以取天下。此三句標也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此示標也。有道之君，無為而理。夫無為則無事，無事則不煩，不煩則百姓自化，而天下太平矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：政教理國，奇詐用兵，豈若無事無為而化天下，民聚國泰以致和平也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">吾何以知天下其然哉？以此。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：以此下文知之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：吾何以知，發問也。其然，猶如是也。以此，答也。老君詳問我何以知取天下又須無事，以下文云多忌諱，則人彌貧，我無為而人自化，驗可知矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：以政教求理，以奇詐用兵，固不可以致理矣。上多忌諱下多利器，奇物滋起，法令滋彰，皆非太平之本。唯無事無為，乃可化物。以此觀之，理亂之道昭然矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">天下多忌諱，而民彌貧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：以政理國，動多忌諱。人失作業，故令彌貧。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此覆釋以政理國也。為天下之主，不能敦清靜以化人，崇簡易而臨物，政煩網密，下人無所措其手足，避諱無暇，動失生業，日就困窮，所以彌貧也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：上多忌諱，謂法令多門也。動有拘於忌犯則獲罪，民不聊生，怨叛憂虞，農桑隳廢，故其民彌貧。釋曰無財曰貧。君上無為，法令寬簡，人無拘忌，適性自安，鑿井耕田，以飲以食，故民富而國昌矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人多利器，國家滋昏。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：利器，謂權謀也。人主以權謀為多，不能反實，下則應之以詐譎，故令國家滋益昏亂也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此釋上以奇用兵也。利器者，權謀也。夫權道在乎適時，不得已而方用。人君若多用權謀，不能反實，不必應之以詐譎，故云滋益昏亂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：昏亂，不明也。君好奇變，民尚欺飴，上下交詐，正道不明，故為昏亂也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">人多伎巧，奇物滋起。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：人主以伎巧為多，不能見素，下則應之以奢泰，故令淫奇之物滋起。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：伎，能也。巧，工巧也。奇物謂刻鏤雕琢，寶貨珍玩之屬。言人君不尚淳朴而好浮華，百姓效上而為，奢泰馳競，淫飾日以繁多也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：淫巧悅目，珍奇蕩心。上&#36525;玩而不除，下增飾而彌甚。華侈既作，朴素遂忘，固可戒矣。《春秋》丹桓宮之楹、刻桓宮之桷，書而譏之。臧文仲山節藻稅，亦以為過。蓋欲人君尚於儉素也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">法令滋彰，盜賊多有。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：無為既失，法令益明，竊法為奸，盡成盜賊。豈非多有乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：法，刑法也。令，教令也。君嗜欲以御人，而欲彰法令以齊物。人既苟免而無恥，竊法而為奸，上下相蒙，故令盜賊多有矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：法令所以齊於民也，令煩則民姦生矣。奸詐既作，盜賊日多，謂之亂政。《禮運》曰：大道既隱，天下為家。城郭溝池以為固，禮義以為理，故謀用是作，而兵由此起。法令滋彰，盜賊多有。《春秋》曰：夏有亂政而作《禹刑》，殷有亂政而作《湯刑》，周有亂政而作《九刑》。三辟之興，皆叔世也。民是以亂免而無恥者，《論語‧為政篇》孔子曰：二導之以政，齊之以刑，民免而無恥。言為政者導民以法制，齊民以刑罰，民畏威，苟且百方，巧避求免脫罪辟，而不暇避於恥辱。故注云苟免罪也，民既免而無恥，必假竊法制以為奸詐，則弄法舞文，害於人矣。莊子云：大盜之生，則並竊聖智之法而盜其國，況於盜賊乎？蒙，蔽也。竊法作奸，下欺其上，上害其下，上下相蔽，恩化不行，大亂之本也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">故聖人云：我無為而民自化，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此釋無事以取天下也。我，謂聖人也。夫聖人之德不尚伎巧，體道之主所貴無為，無為之為，無所禁忌，下化上之無為，故云而人自化。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人化無為，自歸於理也。夫有為則多事，多事則政煩。煩政事多，而民愈亂。無為則事簡，事簡則政清。政清事簡，而人不待教令而化於善也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我無事而民自富，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：上無賦斂，下不煩擾，耕田鑿井，家給人足，故云而人自富也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：多財曰富。君無勞民之事，民得動而耕農。農功不妨，穀稼豐瞻。故人富也。鑿井耕田者，古詩云：鑿井而飲，耕田而食。此言唐堯在上，人遂無為，不知上之有君，不知君之養己，自飲自食，無患無憂，所以家自給而人自足也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我好靜而民自正，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：人生而靜，天之性也。上好安靜無以動搖，則下被君德，率性而自正也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：《禮》云：人生而靜，天之性也。言人之稟生，本乎道氣，六塵未染，六欲未侵，任以元和，體乎澄靜。及既孩之後，愛惡生焉，喜怒形焉。若人君靜以理之，天下之人復歸簡易，則自清而正也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">我無欲而民自樸。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：無為則清靜，故人自化。無事則不擾，故人自富。好靜則得性，故人自正。無欲則可全，故人自樸。此無事取天下也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">疏：人君誠能內守沖和，外無營欲，則下之感化，自淳朴矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：人君無欲於物，物遂其宜。無欲安民，民自朴素。此自然之理也。理身之道，莫大於無欲知足。理國之道，莫大於無事無為，誠能實而行之，身泰而國理矣。又一本有兩句云：我無情，而民自清。此亦義理相符，而御註闕之，故輒詳載於此。</span></p>
		<p style="text-indent: 28.05pt; line-height: 150%; margin-top: 0; margin-bottom: 0">
		<b><span style="font-size:14.0pt;font-family:
新細明體;color:maroon">其政悶悶章第五十八</span></b></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：前章明以政之君失無為之自化。此章明以政必敗，示禍福之所由。初標二政寬急不同。次明禍福二門，倚伏無準。人之迷下致眾生之迷執。是以聖人下舉聖德以勸修爾。○義曰：前明以政以奇用兵理國，法令伎巧，率下化人，既非無為，是皆資亂。此又明悶悶之政為是，察察之政為非，執於善則善反為妖、執於政則政反為譎，所尚者在於無滯無執，不有不為，不割不穢，不肆不耀，而能祛久迷之俗也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其政悶悶，其民淳淳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：政教悶悶，無為而寬大，人則應之，淳淳而質朴矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：悶悶，無心寬裕也。淳淳，質朴敦厚也。言無為之君政教寬大，任物自成，既無苛暴，故其俗淳淳而質朴矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：政簡則人淳，人淳則務省，務省則刑罰不用，賞勸不勞。君拱默而任賢臣，因循而順物國泰。無為之理，漸於玆乎。苛者法細而急也，暴者不令而刑也。夫先令而後刑，民知教矣。法簡而事緩，民知禁矣。苟犯其禁而後加刑，則刑一人而千萬人懼矣。朝令夕刑，民未知法，得非暴乎？況不令而刑，害人甚矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其政察察，其民缺缺。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：政教察察，有為苛急，人則應之，缺缺然而凋弊矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：察察，有為嚴急也。缺缺，凋弊離散也。有為之君，其政峽急，以法繩人，法令滋彰，盜賊多有，故人則凋弊而離散矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：政刑則民亂，民亂則國殘。凋散之事，漸於玆矣。《素書》曰：國將衰者，人先弊。根枯則枝朽，人困則國殘。固當寬政養人，而康其國也。察察者，伺人之過，強明而急也。缺缺，凋敗不全，傷和害物也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">禍兮福所倚，福兮禍所伏，孰知其極？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：倚，因也。伏，藏也。上言其政悶悶，俗則以為無政理之體，人乃淳淳然而質朴。此則禍為福之所因也。其政察察，俗則以為有政理之術，人乃缺缺然而凋弊。此則福為禍之所藏矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：禍兮福所倚者，前言悶悶之政，俗以為惡，而人反淳淳。質朴敦厚，豈非福因倚禍中而生也？福兮禍所伏者，伏，藏也。察察之政，俗以為善，物卻缺缺而凋弊，豈非禍伏藏福中而發也？孰知其極者，夫失道喪德，習偽尚華，故禍福循環，倚伏無準，誰有知其窮極者。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：天地有休否，日月有虧盈，此倚伏之數也。禍藏福中，福極則禍至；福隱禍內，禍盡則福來。拘彼俗，纏此為常矣。惟有道之士，上德之君，抱道體和，陰陽不能制；全真反俗，善惡不能移。故禍不能加，福不能利，超然出得喪榮衰之外矣。夫以國言之，亦賢哲不能料，倚伏不可窮。齊有仲孫之難，而桓公興，遂霸其國。&#26187;有里克之難，而文公起，乃統諸侯。是二國因禍而昌也。衛方寧靜，狄人滅之；邢方晏安，衛人滅之。是二國無禍而喪也。故伏藏因倚，莫知其極，故《春秋》云：有禍而啟其疆土，無禍而喪其守。守不可知也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">其無正耶？</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：此言禍福之極，豈無正定耶？但由於人不能體道無為，妄生迷執，失其正爾。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：常俗之人惑於禍福，寵至則喜，辱至則驚，愈失其正，致為妖祥矣。豈知側身修德，雊雉不足以貽&#28798;；垣慮忘懷，失馬未必以為禍。悔吝無準，召之由人爾。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">正復為奇，善復為妖。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		注：禍福之極，豈無正耶？但眾生迷執，正者復以為奇詐，善者復以為妖祥。故禍福倚伏，若無正爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此釋迷正所由也。言眾生迷於禍福，正處於正不明，以正者為奇詐，於善不了，以善者為妖祥，故若無正爾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：修道之要，在乎應變無心，方圓任器。不滯於禍福，不惑於正邪。滯於福則善復為妖矣，惑於正則正復為奇矣。帝王乘時任人，隨才適用。求正過切，矯正者必來；求善過切，矯善者必至。若虛心無滯，推公任賢，奇詐妖祥，幾乎息矣。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">民之迷，其日固久。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">注：以正為奇，以善為妖，如此迷倒，其為日也固已久矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：此歎眾生迷於正善，反以為奇為妖，其所由來尚矣。故曰其日固久矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：俗之迷妄，積習生常，為日且久，終不開悟。老君歎彼群迷，丁寧垂訓，將以祛其迷也。迷謂失方也。夫不為禍福所惑，不為邪正所拘，曠蕩乎襟靈，均齊乎得喪，則何正善之能迷其方哉？</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">是以聖人方而不割，</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：方，由正也。此舉聖德以勸修。聖人弘道濟代，萬物向方，身行正方，物則應之以自正，非立言教，裁割於物使從己也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人正方以約己，人自正方以從化。夫人既失其正，所以迷方，由邪正不分，禍福所撓爾。聖人於禍無辱，於福無榮，不矯正以飾其心，不徇邪而溺其志。卓立物表，允執大中，則人皆向方，從其正也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">廉而不穢。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		疏：廉，清廉也。穢，濁也。聖人率性清廉，自然化下，非穢彼之濁以揚其清。有本為劌，劌，傷也。聖人廉以成行，不傷於物。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family:新細明體;color:maroon">
		義曰：聖人清廉以澡身，人自廉潔以順教，豈復滓穢乎？世人行教令也，制之以法，威之以刑，勸之以利，誘之以賞，而人順其教者十無二三矣。今聖人不以賞刑，不以法制，但清其己，廉其行，人自化之。豈俟宰割正方，而後知勸也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">直而不肆，</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：肆，申也。聖人之行不邪，彼自從而正直，非為彼之不正，而申直以正曲。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：聖人自然正直，故非申而正之。以正直率人，人自清正，所以上下俱正，而天下正矣。若上行回邪下為諛&#35511;，何因正哉？《尚書‧冏命》曰：僕臣正，其后克正。僕臣諛，其后自聖。此由臣之不正，以佞於上也。《春秋》曰：其身正，不令而行；其身不正，雖令不從。此申上化下，以成其邪正也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">光而不耀。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		注：聖人善化，不割彼以為方，不穢彼以為廉，不申彼而為直，不耀彼而為光。修之身，而天下自化矣。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		疏：光者，謂明智也。聖人雖有明智而韜晦之，不以炫耀。故云光而不耀。聖德如此，自然百姓淳淳而從化也。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family:新細明體;color:maroon">
		義曰：聖智光明，非強炫耀也。此四者，皆聖人之行，借以開喻於人。以此而王天下，乃可稱其聖德。然大旨在乎知吉凶倚伏，祆奇不常，韞廉方而內明。含光直而內照，棄嚴暴之事，澄寬裕之懷。既除迷固之由，自吁希夷之妙也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">道德真經廣聖義卷之四十竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">#1</span><span style="font-family:新細明體;color:maroon">衛人使石宰醜據《左傳》，『石』當作『右』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
