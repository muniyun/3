<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size:18.0pt;
font-family:新細明體;color:maroon">沖虛至德真經鬳齋口義</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：沖虛至德真經鬳齋口義。南宋林希逸撰。八卷。一底本出處：《正統道藏》 洞神部玉訣類。參校本：明萬曆何汝成刻本（簡稱明本）。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: #993300">
		沖虛至德真經鬳齋口義卷之五</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: #993300">鬳齋林希逸</span></p>
		<p style="line-height: 150%; margin-top: 0; margin-bottom: 0" align="center">　</p>
		<p style="line-height: 150%; margin-top: 0; margin-bottom: 0" align="center">
		<b><span style="font-size: 14.0pt; font-family: 新細明體; color: #993300">
		湯問第五</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		殷湯問於夏革曰：古初有物乎？夏革曰：古初無物，今惡得物？後之人將謂今之無物，可乎？殷湯曰：然則物無先後乎？夏革曰：物之終始，初無極己。始或為終，終或為始，惡知其紀？然自物之外，自事之先，朕所不知也。殷湯曰：然則上下八方有極盡乎？革曰：不知也。湯固問。革曰：無則無極，有則有盡，朕何以知之？然無極之外復無無極，無盡之中復無無盡。無極復無無極，無盡復無無盡，朕以是知其無極無盡也，而不知其有極有盡也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		物雖自無而有，既有矣，則必有所始，安得謂之古初無物乎？此語翻得又好。極已，猶極止也。物之之後終始，無所止極，如春先而夏後，春終而夏始，先豈為始？後豈為終？紀，極也。惡知其紀，言無極也。物之外事之先，朕所不知者，即四維上下不可思量，《莊子》所謂六合之外存而不論也。固問，堅問之也，不得已而後答曰：謂之無則無極，既有有之名則必有盡，但不可得而知爾。無極復無無極，此下數語，與《莊子》有始也者、有未始有始也者、有未始有夫未始有始也者，一樣語&#33033;也。《莊子‧逍遙遊》篇曰湯之問棘，此曰夏革。棘革音近，恐傳訛也，然大抵皆寓言爾，名字異同，不足深考。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		湯又問曰：四海之外奚有？革曰：猶齊州也。湯曰：汝奚以實之？革曰：朕東行至營，人民猶是也。問營之東，復猶營也。西行至豳，人民猶是也。問豳之西，復猶豳也。朕以是知四海、四荒、四極之不異是也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		四海之外，猶有國土或無國土，皆不可知。譬如在於營者，但見營之人民；在於豳者，但見豳之人民，豈知營之東又有如營者，豳之西又有如豳者？以中國之所見且如此，況四海、四荒、四極之外乎？齊州，中國也。實之者，欲其即近以明遠也。海外曰大荒，大荒之外曰無極，故曰四海、四荒、四極。此亦務為高遠廣大之言。莊列之書皆如是。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		故大小相含，無窮極也。含萬物者，亦如含天地；含萬物也，固不窮；含天地也，故無極。朕亦焉知天地之表不有大天地者乎？、亦吾所不知也；</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		大小相含，譬如瓦在椽上，椽在桁上，桁在梁上，梁在柱上，柱又在地上，小大相乘載物，物皆然，不可窮詰。萬物既如此，則天地在於太虛之間。太虛，含天地者也，太虛之外又必有含太虛者。含萬物者既不可窮，則含天地者亦安知其所極？安知天地之外不有更大於天地者？含，容也。此等議論，皆是排斥小見。自私之人不知世界之廣大，故為此等虛曠之論，雖似荒唐，亦自有味。此章以下諸段，皆然，若要逐章求義理，則不可也。讀莊列之書，別具一隻眼可也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		然則天地亦物也。物有不足，故昔者女媧氏練五色石以補其闕，斷鼇之足以立四極。其後共工氏與顓頊&#20105;為帝，怒而觸不周之山，折天柱，絕地維；故天傾西北，日月星辰就焉；地不滿東南，故百川水潦歸焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		女媧之補天，共工之折天柱，絕地維，此皆務為駭世之言，不可以為實論。天之傾西北，此造化至妙處。若無倚蓋之勢，則星辰之運、日月之行何以見其盈縮？何以為晝為夜？此須識天文者方知之。知地有上下四游之說，天如雞子，則安得有柱有維乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		湯又問：物有巨細乎？有脩短乎？有同異乎？革曰：渤海之東不知幾億萬里，有大壑焉，實惟無底之谷，其下無底，名曰歸墟。八紘九野之水，天漢之流，莫不注之，而無增無&#20943;焉。其中有五山焉：一曰岱輿，二曰&#35999;嶠，三曰方壺，四曰瀛洲，五曰蓬萊。其山高下周旋三萬里，其頂平處九千里。山之中間相去七萬里，以為鄰居焉。其上臺觀皆金玉，其上禽獸皆純縞。珠玕之樹皆叢生，華實皆有滋味，食之皆不老不死。所居之人皆仙聖之種，一日一夕飛相往來者，不可數焉。而五山之根無所連著，常隨潮波上下往還，不得暫峙焉。仙聖毒之，訴之於帝。帝恐流於西極，失群聖之居，乃命禺疆使巨鼇十五舉首而戴之。迭為三番，六萬歲一交焉。五山始峙而不動。而龍伯之國有大人，舉足不盈數步而暨五山之所，一釣而連六鼇，合負而趣歸其國，灼其骨以數焉。於是岱輿、&#35999;嶠二山流於北極、汎於大海，仙聖之播遷者巨億計。帝憑怒，侵&#20943;龍伯之國使阨，侵小龍伯之民使短。至伏羲、神農時，其國人猶數千丈。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		歸墟者，即尾閭是也。八紘，八方也。九野，九州也。純縞，純白也。珠玕，珠玉也。峙，停也。毒之，苦之也。禺疆，神名也。合負以六者，同負而去也。趣，往也。數者，數其骨也。使阨，使隘狹也。五山之仙聖，十五鼇之三番，龍伯之釣鼇，帝之怒龍伯，皆寓言也。今佛經多有此，如三十三天，香積國、西方&#20928;土之類是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		從中州以東四十萬里得僬僥國，人長一尺五寸。東北極有人名曰諍人，長九寸。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		龍伯之&#20943;小，猶長數千丈。僬僥之尺五，諍人之九寸。長者極長，短者極短，但言天地之間變化不常，不可以耳目所見者為定也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		荊之南有冥靈者，以五百歲為春，五百歲為秋。上古有大椿者，以八千歲為春，八千歲為秋。朽壤之上有菌芝者，生於朝，死於晦。春夏之月有蠔蚋者，因雨而生，見陽而死。終髮北之北有溟海者，天池也，有魚焉，其廣數千里，其長稱焉，其名為餛。有鳥焉，其名為鵬，翼若垂天之雲，其體稱焉。世豈知有此物哉？大禹行而見之，伯益知而名之，夷堅聞而志之。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		冥靈，木名也。終髮，即窮髮也。北之又北，愈遠之地也。稱去聲，其長與其大相稱也。翼大如此，身亦稱之，則其大可知矣。世人所見者小，豈知天地間更有如此廣大之所乎？此皆寓言，卻以禹、益實之。世言《山海經‧大荒經》皆禹所作，亦猶今人言張騫窮天河也，其意但因禹治水行九州，伯益為山澤之虞，故借其名以實其說。夷堅，亦猶莊子之齊諧也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		江浦之間生麼蟲，其名曰焦螟，群飛而集於蚊睫，沸相觸也。栖宿去來，蚊弗覺也。離朱、子羽方晝拭訾楊眉而望之，弗見其形；<span style="background: lime">角虎</span></span><span style="font-size: 9.0pt; font-family: 新細明體; color: #993300">丑豸文尒普弭三切</span><span style="font-family: 新細明體; color: #993300">俞、師曠方夜值耳俛首而聽之，弗聞其聲。唯黃帝與容成子居空峒<span lang="EN-US" style="background: lime">#1</span>之上，同齊三月，心死形廢；徐以神視，塊然見之，若嵩山之阿；徐以氣聽，砰然聞之，若雷霆之聲。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">因諍人之論，又生麼蟲之說，小之而又小者也。<span style="background: lime">角虎</span>俞，亦古之能聽者。此即莊子聽之以耳，不若聽之以氣，聽之以氣，不若聽之以心之論。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		&#21556;、楚之國有大木焉，其名為&#27390;，碧樹而冬生，實丹而味酸。食其皮汁，已憤厥之疾。齊州珍之，渡淮而北而化為柷焉。鸛鵒不踰濟，貉踰汶則死矣，地氣然也。雖然，形氣異也，性鈞已，無相易已，生皆全已，分皆足已。吾何以識其巨細？何以識其脩短？何以識其同異哉？</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		&#27390;，橘柚也。此數語《考工記》之說，蓋言形氣之不定，所以見造化也。隨物而觀，則其性皆均，物各一性，不得而相易。物物各全其生，物物各足其分，巨者，細者，脩者，短者，皆造物之理，孰為異？孰為同：此數語&#21364;自端正。已，語終之辭。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		太形、王屋二山，方七百里，高萬仞，本在冀州之南，河陽之北。北山愚公者，年且九十，面山而居<span lang="EN-US" style="background: lime">#2</span>。懲山北之塞，出入之迂也。聚室而謀，曰：吾與汝畢力平險，指通豫南，達于漢陰，可乎？雜然相許。其妻獻疑曰：以君之力，曾不能損魁父之丘，如太形、王屋何？且焉置土石？雜曰：投諸渤海之尾、隱土之北。遂率子孫荷擔者三夫，叩石墾壤，箕畚運於渤海之尾。鄰人京城氏之孀妻有遺男，始齔<span lang="EN-US" style="background: lime">#3</span>，跳往助之。寒暑易節。始一反焉。河曲智叟笑而止之，曰：甚矣汝之不慧。以殘年餘力，曾不能毀山之一毛，其如土石何？北山愚公長息曰：汝心之固，固不可徹，曾不若孀妻弱子。雖我之死，有子存焉。子又生孫、孫又生子，子又生子，子又生孫，子子孫孫，無窮匱也，而山不加增，何若而不平？河曲智叟亡以應。操蛇之神聞之，懼其不已也，告之於帝。帝感其誠，命夸娥氏二子負二山，一厝朔東，一厝雍南。自此，冀之南、漢之陰無隴斷焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		太形，即太行也，聲相近也。指通，向南而通道也。隱土，北方地名也。跳，奮而往也。易節，一年也。不慧，不明也。固，蔽也。此章其言似迂闊，然以形容不已之意，&#21364;甚有味。釋氏言補陀大士初修行時，窮苦而無所見。將下山，遇人於水邊磨一鐵尺，問之曰：磨此何用？曰：將以為針。大士笑之，曰：汝豈愚邪？鐵尺可磨為針乎？其人曰：今生磨不成，後生亦磨不成？大士大悟，再歸補陀，而後成道。似此之言甚迂，某嘗以為有味，有益於學者，若人皆存此心，何事不可為？何學不可成也？東坡曰：徐徐而為之，十年之後，何事不立？但恐此意不堅，行之不力耳。東坡此語似甚淺近，若研究得來，堯之競競、舜之業業、湯之又日新、文王之純亦不已，即此一念也。操蛇神、夸娥氏，皆神名也。無隴斷者，言其地皆平，雖小坡垤亦無之也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		夸父不量力，欲追日影，逐之於隅谷之際。渴欲得飲，赴飲河、渭。河、渭不足，將走北飲大澤。未至，道渴而死，棄其杖，尸膏肉所浸，生鄧林。鄧林<span lang="EN-US" style="background: lime">#4</span>彌廣數千里焉。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		隅谷，日入處也。夸父之杖化為鄧林，鄧林之廣猶數千里，夸父亦龍伯之類爾。此必古來相傳有此怪異之說，故清虛之徒並取以入其書，以為大言之資耳<span lang="EN-US" style="background: lime">#5</span>。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		大禹曰：六合之間，四海之內，照之以日月，經之以星辰，紀之以四時，要之以太歲。神靈所生，其物其形，或夭或壽，唯聖人能通其道。夏革曰：然則亦有不待神靈而生，不待陰陽而形，不待日月而明，不待殺戮而夭，不待將迎而壽，不待五穀而食，不待繒纊而衣，不待舟車而行，其道自然，非聖人之所通也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		夏革既與湯問答，此又與禹問答，兩夏革邪？一夏革邪？一夏革，則當有千百歲之壽矣。神靈所生，即日月陰陽太歲是也。上章以神靈結語，下章以神靈起語，可見文勢。禹曰：有形之物，或夭或壽，皆有道存焉，唯聖人則通知之。革又曰：亦有不待陰陽日月而生者。石卵、石子，何假陰陽之氣？土蟻、地龍，何假日月之明？朝菌、蟪蛄，豈殺戮而夭？松&#26658;、南山，豈導迎而壽？竊脂、剖葦、豈待五穀而飽？牛馬之類，豈待繒絮而暖？飛禽之類，豈待舟車而行？此又自然而然，非常理可推，雖聖人亦不得而盡通知之。太歲，主歲之神也。今日者，亦用此則自古有之矣，此意蓋言天下之事有可以常理推者，又不可以常理推者，此所以為造化之妙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		禹之治水土也，迷而失塗，謬之一國。濱北海之北，不知距齊州幾千萬里。其國名曰終北，不知際畔之所齊限。無風雨霜露，不生鳥獸、蟲魚、草木之類。四方悉平，周以喬陟。當國之中有山，山名壺嶺，狀若甔甀。頂有口，狀若員環，名曰滋穴。有水涌出，名曰神瀵，臭過蘭椒，味過醪醴。一源分為四埒，注於山下。經營一國，亡不悉&#24487;。土氣和，亡札厲。人性婉而從物，不競不&#20105;；柔心而弱骨，不驕不忌；長幼儕居，不君不臣；男女雜游，不媒不聘；緣水而居，不耕不稼；土氣溫適，不織不衣；百年而死，不夭不病。其民孳阜亡數，有喜樂，亡衰老哀苦。其俗好聲，相&#25658;而迭謠，終日不輟音，饑惓則飲神瀵，力志和平。過則醉，經旬乃醒。沐浴神瀵，膚色脂澤，香氣經旬乃歇。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		終北，窮北也。齊，止也。限，極也。其際畔，無止極也。喬陟，高山也。壺嶺，亦方壺、員嶠之類。甔甀，瓦器。滋穴之水，名曰神瀵，出於一源，分於四畔。埒，猶際也。經營一國，言此水遶一國也。婉而從物，順也。弱骨，不力&#20105;也。孳阜，孳生也。阜，盛也。此章自輕旬乃歇以上，言禹之所見也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">周穆王北遊過其國，三年忘歸。既反周室，慕其國，<span style="background: lime">&#24516;敞</span>然自失。不進酒肉，不召嬪御者，數月乃復。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">因穆王八駿之說，又於此添作一證。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		管仲勉齊桓公因遊遼口，俱之其國，幾&#23557;舉。隰朋諫曰；君舍齊國之廣，人民之眾，山川之觀，殖物之阜，禮義之盛，章服之美，妖靡盈庭，忠良滿朝，肆&#21668;則徒卒百萬，視撝則諸侯從命，亦奚羨於彼而棄齊國之社稷，從戎夷之國乎？此仲父之耄，奈何從之？桓公乃止，以隰朋之言告管仲。仲曰：此固非朋之所及也。臣恐彼國之不可升之也。齊國之富奚戀？隰朋之言奚顧？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		又因齊國遵海而南倣於琅琊之事，添此一段說話。幾&#23557;舉者，言幾乎&#23557;日而歌舉行也。肆&#21668;者，肆意而叱&#21668;也。視撝者，言隨目所視而指麾之也。彼國之不可升者，言但恐求至而不可得也。此等言意亦不過謂天地之外更有勝於人之耳目所見者而已。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		南國之人祝髮而裸，北國之人鞨巾而裘，中國之人冠冕而裳。九土所資，或農或商，或田或漁，如冬裘夏葛，水舟陸車，默而得之，性而成之。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		此語吾書中亦有之。蓋中國之外，質性不同，衣食或異，隨其生而樂之，此無他，皆欲廣人之所見耳。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		越之東有輒休之國，其長子生，則鮮而食之，謂之宜弟。其大父死，負其大母而棄之，曰：鬼妻不可與同居處。楚之南有炎人之國，其親戚死，<span style="background: lime">朽</span></span><span style="font-size: 9.0pt; font-family: 新細明體; color: #993300">與&#20878;同</span><span style="font-family: 新細明體; color: #993300">其肉而棄之，然後埋其骨，迺成為孝子。秦之西有儀渠</span><span style="font-size: 9.0pt; font-family: 新細明體; color: #993300">文康</span><span style="font-family: 新細明體; color: #993300">之國者，其親戚死，聚柴積而焚之。燻則煙上，謂之登遐，然後成為孝子。此上而為政，下以為俗，而未足為異也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">輒休、炎人、儀渠，皆國名也。<span style="background: lime">朽</span>者，割也。此章之言《墨子》亦有之，兩漢《夷秋傳》、&#26187;之載記亦間有一二事相類。列子之意，不過曰天地之內，國土不同，風俗各異，豈必皆如中國？而後為美我之所好，安知非彼之所惡哉？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		孔子東游，見兩小兒辯鬥，問其故。一兒曰：我以日始出時去人近，而日中時遠也。一兒以日初出遠，而日中時近也。一兒曰：日初出大如車蓋，及日中，則如盤盂，此不為遠者小而近者大乎？一兒曰：日初出則滄滄&#20937;&#20937;，及其日中如探湯，此不為近者熱而遠者&#20937;乎？孔子不能&#20915;也。兩小兒笑曰：孰為汝多知乎？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		兩小兒之論與&#26187;太子長安與日近遠之說相類。此章之意，蓋言遠近是非不可以一理定也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		均，天下之至理也。連於形物亦然，均髮均縣，輕重而髮絕，髮不均也。均也，其絕也莫絕。人以為不然，自有知其然者也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		此章提起一均字，言均天下之至理，凡物之有形者亦然。連，猶凡也。形物，有形之物也。亦然者，理如是而物亦如是也。懸與髮均，則雖髮可以縣，故曰：均髮均縣。若物與髮有輕有重，則髮必斷絕。其所以斷絕者，不均也，故曰：輕重而髮絕，不均也。若輕重均平，則雖欲絕而不絕，故曰：均也，其絕也莫絕。此一句自妙。均也是一句，其絕也莫絕是一句。此即公孫龍髮引千鈞之論。人皆以為不然，自有知其然者，言世人則不知其然，知道者則知其然也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		詹何以獨繭絲為綸，芒鍼為&#37390;，荊蓧為竿，剖粒為餌，引盈車之魚於百仞之淵、汨流之中，綸不絕，&#37390;不伸，竿不撓。楚王聞而異之，召問其故。詹何曰：臣聞先大夫之言，蒲且子之弋也，弱弓纖繳，乘風振之，連雙鴒於青雲之際。用心專，動手均也。臣因其事，放而學釣，五年始盡其道。當臣之臨河持竿，心無雜慮，唯魚之念；投綸沈釣，手無輕重，物莫能亂。魚見臣之&#37390;餌，猶沉埃聚沫，吞之不疑。所以能以弱制彊，以輕致重也。大王治國誠能若此，則天下可運於一握，將亦奚事哉？楚王曰：善。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		詹何之釣，蒲且子之弋，與偃僂丈人之承蜩旨意相類，蓋言治國、治天下若平其心，無強、無弱、無輕、無重，則弱可以制強，輕可以制重，此即《老子》柔能勝剛之論也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		魯公扈、趙齊嬰二人有疾，同請扁鵲求治。扁鵲治之。既同愈。謂公扈、齊嬰曰：汝曩之所疾，自外而干<span lang="EN-US" style="background: lime">#6</span>府藏者，固藥石之所已。今有偕生之疾，與體偕長。今為汝攻之，何如？二人曰：願先聞其驗。扁鵲謂公扈曰：汝志彊而氣弱，故足於謀而寡於斷。齊嬰志弱而氣強，故少於慮而傷於專。若換汝之心，則均於善矣。扁鵲遂飲二人毒酒，迷死三日，剖胸探心，易而置之；投以神藥，既悟如初，二人辭歸。於是公扈反齊嬰之室，而有其妻子，妻子弗識。齊嬰亦反公扈之室，有其妻子，妻子亦弗識。二室因相與訟，求辯於扁鵲。扁鵲辯其所由，訟乃已。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		此章形容心稟於氣，人有不得而自由者。其言亦有深味，雖似迂闊而不迂闊。若明道曰：一百四病，皆由他心，須由我始得。此語又高然。列子之喻，氣質之性之心也，明道之言，理性也，必以理性化氣質之性，而後心可自由。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		瓠巴鼓琴而鳥舞魚躍。鄭師文聞之，棄家從師襄游。柱指鈞<span lang="EN-US" style="background: lime">#7</span>弦，三年不成章。師襄曰；子可以歸矣。師文舍其琴，嘆曰：文非弦之不能鈞，非章之不能成。文所存者不在弦，所志者不在聲。內不得於心，外不應於氣，故不敢發手而動弦，且小假之，以觀其後。無幾何，復見師襄。師襄曰：子之琴何如？師文曰：得之矣。請嘗試之。於是當春而叩商絃以召南呂，&#20937;風忽至，草木成實。及秋而叩角絃以激夾鍾，溫風徐回，草木發榮。當夏而叩羽絃以召黃鍾霜雪交下，川池暴沍。及冬而叩徵絃以蕤羹賓，陽光熾烈，堅冰立散。將終，命宮而總四絃，則景風翔，慶雲浮，甘露降，醴泉涌。師襄乃撫心高蹈曰：微矣，子之彈也。雖師曠之清角，鄒衍之吹律，亡以加矣，彼將挾琴執管而從子之後耳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		不成章者，言未能成一曲也。柱指，安指也。鈞絃，調絃也。不在絃，不在聲者，心未安也。得於心應於手，則遺其器也，未能如此，所以不敢動絃也。小假者，小寬也。觀其後，看此後如何也。當春為秋聲而秋氣應，當秋為春聲而春氣應，當夏為冬聲而冬氣應，當冬為夏聲而夏氣應。商弦屬秋，角弦屬春，羽弦屬冬，徵弦屬夏，宮為中聲，故和氣應。琴有五弦，一弦主一聲。此曰叩某弦者，非調其一而廢其四，蓋某曲以商為主，某曲以角為主也。此意蓋言音聲之妙可以通造化而已。師文之見師襄，其言似在一日之間，安得通四時而並叩並應乎？以此而觀，可知其為寓言也。微矣，子之彈者，言子之彈琴微妙極矣。清角，樂名也。挾琴執管而從子後者，言彼師曠、鄒衍當從學於汝也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		薛譚學謳於秦青，未窮青之技，自謂盡之，遂辭歸。秦青弗止。餞於郊衢，撫節悲歌，聲振林木，響遏行雲。薛譚乃謝求反，終身不敢言歸。秦青顧謂其友曰：昔韓娥東之齊，匱糧，過雍門鬻歌假食。既去而餘音達梁欐，三日不絕，左右以其人弗去。過逆旅，逆旅人辱之。韓娥因曼聲哀哭，一里老幼悲愁，垂涕相對，三日不食。遽而追之。娥還，復為曼聲長歌。一里老幼喜躍抃舞，弗能自禁，忘向之悲也。乃厚賂發之，故雍門之人至今善歌哭，效娥之遺聲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		撫節，按拍也。匱，乏也。鬻歌假食，賣歌以求食也。發之，謝而迭<span lang="EN-US" style="background: lime">#8</span>送之也。此語亦有見於《孟子》者。因師文鼓琴之說，又及謳者之事，而併記之，皆言工技之能神妙也如此。技能如此，則學道者豈不有至神至妙之事乎？此又其言外之意也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">伯牙善鼓琴，鍾子期善聽。伯牙鼓琴，志在高山<span lang="EN-US" style="background: lime">#9</span>。鍾子期曰：善哉，峨峨兮若泰山。志在流水。鍾子期曰：善哉，洋洋兮若江河。伯牙所念，鍾子期必得之。伯牙游於泰山之陰，卒逢暴雨，止於岩下；心悲，乃援琴而鼓之。初為霖雨之操，更造崩山之音。曲每奏，鍾子期輒窮其趣。伯牙乃舍琴而歎曰：善哉，善哉，子之聽夫。志想象猶吾心也。吾於何逃聲哉？</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		霖雨崩山，皆琴曲名也。志所想象，言子期也，謂其心與己心同也。聲出於心，汝既心與己同，宜乎知其聲也。於何逃者，言不可隱也。此必古來相傳之說，取而入其書，蓋言天下之事無精無粗，皆有造於神妙者。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		周穆王西巡狩，越崑崙，不至弇山。反還，未及中國，道有獻工人名偃師。穆王薦之，問曰：若有何能？偃師曰：臣唯命所試。然臣已有所造，願王先觀之。穆王曰：日以俱來，吾與若俱觀之。越日偃師謁見王，王薦之，曰：若與偕來者何人？對曰：臣之所造能倡者。穆王驚視之，趣步俯仰，信人也。巧夫鎮其頤，則歌合律；捧其手，則舞應節，千變萬化，唯意所適。王以為實人也，與盛姬內御並觀之。技將終，倡者瞬其目而招<span lang="EN-US" style="background: lime">#10</span>王之左右侍妾。王大怒，立欲誅偃師。偃師大懾，立剖散倡者以示王，皆傳會革、木、膠、漆、白、黑、丹、青<span lang="EN-US" style="background: lime">#11</span>之所為。王諦料之，內則肝膽、心肺、脾腎、腸胃，外則筋骨、支節、皮毛、齒髮，皆假物也。而無不畢具者。合會復如初見。王試廢其心，則口不能言；廢其肝，則目不能視；廢其腎，則足不能步。穆王始悅而歎曰：人之巧乃可與造化者同功乎？詔貳車載之以歸。夫班輸之雲梯，墨翟之飛鳶，自謂能之極也。弟子東門賈、禽滑釐聞偃師之巧以告二子，二子終身不敢語藝，而時執規矩。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		弇山，又在崑崙之西。薦之，進之也。《漢書》搢紳，搢亦作薦。日以俱來，明日與同來也。趣步俯仰，皆實如人然。信，實也。巧夫，歎其工能之巧也。鎮，&#25834;也。&#25834;其口而使之歌，則皆合律，捧其手而使之舞則應節。始者以為實似人，既久則宛如實人也。盛姬，&#32675;多之姬也。招，戲之也。諦，審也。料，點檢之也。合會復如初，既剖散而復合其歌舞又如初見也。木人而能行能舞猶可也。聲何從出？此意蓋言人之一身亦是假合而成，目應於肝，足應於腎，口應於心，何嘗由我？釋氏四大之說亦類此。人之巧乃能奪造化，況造化之巧乎？貳車者，副車也。雲梯，攻城之具也。飛鳶，亦木為之也。此與雪峰木毬相類。自謂能之極者，言般輸、墨翟自謂極巧。比之偃師，又不足言技能矣，所以終身不敢自稱其藝。時乎而執規矩者，謂輪翟二子皆廢棄工技，不敢復為，時乎不得已而後執之也。東門賈、禽滑釐，兩人名也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		甘蠅，古之善射者，轂弓而獸伏鳥下。弟子名飛衛，學射於甘蠅，而巧過其師。紀昌者，又學射於飛衛。飛衛曰：爾先學不瞬，而後可言射矣。紀昌歸，偃臥其妻之機下，以目承牽挺，二年之後，雖錐末倒眥，而不瞬也。以告飛衛。飛衛曰：未也，亞學視而後可。視小如大，視微如著，而後告我。昌以氂懸虱於牖，南面而望之。旬日之間，浸大也；三年之後，如車輪焉。以睹餘物，皆丘山也。乃以燕角之弧，朔蓬之簳射之，貫虱之心，而懸不絕，以告飛衛。飛衛高蹈批膺曰：汝得之矣。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		牽挺，機下之挺，隨足上下者也。錐末雖倒訾，而不瞬，《孟子》所謂不目逃也。亞學，亞次也，更也，使其更學視也。虱既如車輪，則他物皆如丘山矣。燕角之弧，以燕之角為弓；朔蓬之簳，以朔之蓬為幹也。此弓矢之精也。視虱如輪而後可射，此精藝者，必然如扁鵲學醫，隔墻而見人，尤異矣。此世間所有之事，不精於學者不可與議也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		紀昌既盡衛之術，計天下之敵己者，一人而已，乃謀殺飛衛。相遇於野，二人交射，中路矢鋒相觸，而墜於地，而塵不揚。飛衛之矢先窮。紀昌遺一矢，既發，飛衛以棘刺之端扞之，而無差焉。於是二子泣而投弓，相拜於塗請為父子，&#23557;臂以誓，不得告庶於人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: #993300">
		交射中路者，於塗中互相射也。彼此之矢相觸而落於地，塵亦不起，亦其平落地也。以棘刺之端而扞其來矢，亦相值而無差池也。&#23557;臂者，削其臂以為識而誓也。此說似迂。向游淮，識軒路分者，其年已近七十矣，《春秋大閱》第一籌，年年得之。渠嘗云：初收王辛時，相遇於六安山間。王辛執弓欲射之。軒之手中只有一條短木槍，呼辛而謂之曰：我在此許汝發三矢，若射我不中，汝即降我，我同汝見趙制置，管取做官人。辛發三矢，皆為木槍所擊而落地。辛遂拜之。王辛後為光州武定都統。及某至安豐，有王辛舊將亦言此事，與軒語一同。軒忘其名矣。然則紀昌、飛衛之相射，豈得謂誣乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		造父之師曰泰豆氏。造父之始從習御也，執禮甚卑；泰豆三年不告。造父執禮愈謹，乃告之曰：古詩言，良弓之子，必先為箕；良冶之子，必先為裘。汝先觀吾趣。趣如吾，然後六轡可持，六馬可御。造父曰：唯命所從。泰豆乃立木為塗，僅可容足；計步而置，履之而行。趣走往還，無跌失也。造父學之，三日盡其巧。泰豆歎曰：子何其敏也？得之捷乎。凡所御者，亦如此也。曩汝之行，得之於足，應之於心。推於御也，齊輯乎轡銜之際，而急緩乎脣吻之和；正度於胸臆之中，而執節乎掌握之間。內得於中心，而外合於馬志，是故能進退履繩而旋曲中規矩，取道致遠而氣力有餘，誠得其術也。得之於銜，應之於轡；得之於轡，應之於手；得之於手，應之於心。則不以目視，不以策驅；心閑體正，六轡不亂，而二十四蹄所投無差；迴旋進退，莫不中節。然後輿輪之外可使無餘轍，馬蹄之外可使無餘地；未嘗覺山谷之嶮，原隰之夷，視之一也。吾術窮矣，汝其識之。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		泰豆，亦古之善御者也。裘箕，古語也，已見《學記》。學弓先學箕，皆竹器也。冶，攻金也，與裘何預？此語素難通。然《考工記》有裘氏，不知所主何事？此官既缺，恐當時所職或有近於冶者，今不可知矣。先觀吾趣者，使學其行步也。得之捷者，言其速成也。轡街，唇吻在馬者也。胸臆，掌握在人者也。履繩而旋者，其路雖如繩之小，亦可以轉旋也。曲中者，妙於中也。氣力有餘御者，不勞也，猶《考工》曰其衽不蔽之意也。心閑身正者，御之從容也。二十四蹄，六馬之車也。所投無差，馬行不亂也。轍，軌也，車所行之道也。車外無餘轍也者，車行不越乎轍之中也。蹄外無餘地者，蹄不亂則其地不多也。山谷雖險，原隰雖平，我視之皆一同也。履木而行，其說似迂，觀今人緣竿履繩而躡展者，則知世間自有此事。列子言此，不過以為人間之技且有此神妙，況學道乎？</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		魏黑卵以暱嫌殺丘邴章。丘邴章之子來丹謀報父之讎。丹氣甚猛，形甚露，計粒而食，順風而趣，雖怒，不能稱丘以報之，&#32827;假力於人，誓手劍以屠黑卵。黑卵悍志絕眾，力抗百夫。筋骨皮肉，非人類也。延頸承刃，披胸受矢，鋩鍔推屈，而體無痕撻，負其才力，視來丹猶雛轂也。來丹之友申他曰：子怨黑卵至矣，黑卵之易子過矣，將奚謀焉？來丹垂涕曰：願子為我謀。申他曰：吾聞衛孔周其祖得殷帝之寶劍，一童子服之，&#21364;三軍之眾，奚不請焉？來丹遂適衛，見孔周，執僕御之禮，請先納妻子，後言所欲。孔周曰：吾有三劍，唯子所擇；皆不能殺人，且先言其狀。一曰含光，視之不可見，運之不知其有。所觸也，泯然無際，經物而物不覺。二曰承影，將旦昧爽之交，旦夕昏明之際，北面而察之，淡淡焉若有物存，莫識其狀。其所觸也，竊竊焉有聲，經物而物不疾也。三曰宵練，方晝則見影而不見光；方夜見光而不見形。其觸物也，驗然而過，隨過隨合，覺疾而不血刃焉。此三寶者，傳之十三世矣，而無施於事，匣而藏之，未嘗啟封。來丹曰：雖然，吾必請其下者。孔周乃歸其妻子，與齋七日。晏陰之間，跪而授其下劍，來丹再拜受之以歸。來丹遂執劍從黑卵。時黑卵之醉偃牖下，自頸至腰三斬之。黑卵不覺，來丹以黑卵之死，趣而退。遇黑卵之子於門，擊之三下，如投虛。黑卵之子方笑曰：汝何蚩而三招予？來丹知劍之不能殺人也，歎而歸。黑卵既醒，怒其妻曰：醉而露我，使我嗌疾而腰急。其子曰：疇昔來丹之來，遇我於門，三招我，亦使我體疾而支彊，彼其厭我哉。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		暱嫌，私怨也。氣甚猛，威甚銳也。形甚露，骨立也。順風而趣，其行弱也。悍志絕眾，其志勇悍過人也。痕撻，痕跡也。雛鷇，初生之禽也。易子過矣，甚輕汝也。三劍之名，方言厭勝之術也。泯然無際者，泯沒而不見邊際也。將旦昧爽之交，日初出之時也。旦夕昏明之際，日將入之時也。旦夕，猶言日暮也。昏明，欲昏而欲明也。晝則見影，夜則見光，，只有光影而無形也。<span style="background: lime">馬善</span>，合作騞。騞然，微有聲者。請其下者，求其第三劍也。因其醉而斬之，疑其已死，遂趨行而退回也。擊之如投虛，劍已過如無物也。蚩與癡同。丹之三擊，彼以為三招，如兒戲也。嗌疾，喉急也。支彊，肢體彊急而不柔和也。蓋言厭勝之術自有神異，而況學道乎？以此說而入其書，皆有意存焉，非徒誇誕大言也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		周穆王大征西戎，西戎獻錕鋙之劍，火浣之布。其劍長尺有咫，練鋼赤刃，用之切玉如切泥焉。火浣之布，浣之必投於火；布則火色，垢則布色；出火而振之，皓然疑乎雪。皇子以為無此物，傳之者妄。蕭叔曰：皇子果於自信，果於誣理哉。</span></p>
		<p style="line-height: 150%; margin-left: 12.0pt; margin-top: 0; margin-bottom: 0">
		<span style="font-family: 新細明體; color: #993300">
		練鋼，鍊熟之鋼金也。赤刃，金精，其色赤也。如切泥，言柔軟也。切玉之劍，今雖未見，火浣之布，今人嘗見之，世間自有此事。果於自信者，言皇子但信其耳目所及，而不知天下有此神異之事，遂以傳者為妄，是誣理也。從前鋪說，至此方結以兩句，蓋謂人各以其淺近之見而疑此廣大之言，非知理者也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">沖虛至德真經鬳齋口義卷之五竟</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">＃<span lang="EN-US">1
		</span>峒：原作『同』，據明本改。<span lang="EN-US"><br>
		</span>＃<span lang="EN-US">2 </span>居：原作『屋』，據明本改。<span lang="EN-US"><br>
		</span>＃<span lang="EN-US">3 </span>齔：原作『齔』，據明本改。<span lang="EN-US"><br>
		</span>＃<span lang="EN-US">4 </span>鄧林：明本無。<span lang="EN-US"><br>
		</span>＃<span lang="EN-US">5 </span>耳：原作『言』，據明本改。<span lang="EN-US"><br>
		</span>＃<span lang="EN-US">6 </span>干：原作『于』，據明本改。<span lang="EN-US"><br>
		</span>＃<span lang="EN-US">7 </span>鈞：明本作『鉤』。<span lang="EN-US"><br>
		</span>＃<span lang="EN-US">8 </span>迭：原本無，據明本補。<span lang="EN-US"><br>
		</span>＃<span lang="EN-US">9 </span>原本『高山』前有『登』字，據明本刪。<span lang="EN-US"><br>
		</span>＃<span lang="EN-US">10 </span>招：原作『指』，據明本改。<span lang="EN-US"><br>
		</span>＃<span lang="EN-US">11 </span>青：原作『書』，據明本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
