<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞神部玉訣類</font><font size="3" color="#008080">(CH0303)</font></td>
      </tr>
		<tr>
        <td width="95%" align="center" height="100%">
        <p align="center" style="line-height: 150%; margin-top: 0; margin-bottom: 0">
		<b><span style="font-size: 18.0pt; font-family: 新細明體; color: #993300">
		道德真經四子古道集解</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		經名：道德真經四子古道集解。金寇才質集。十卷。底本出處：《正統道藏》洞神部玉訣類。參校本：無求備齋影印清蔣元庭刊道藏輯要本（簡稱清刊本）。</span></td>
      </tr>
      <tr>
        <td width="95%" align="left" height="100%">
		<p align="center" style="margin:0cm;margin-bottom:.0001pt;text-align:center;
line-height:150%"><b>
		<span style="font-size:16.0pt;line-height:150%;color:#993300">
		道德真經四子古道集解卷之十</span></b></p>
		<p align="center" style="margin:0cm;margin-bottom:.0001pt;text-align:center;
line-height:150%"><span style="color:#993300">古襄寇才質集</span></p>
		<p align="center" style="margin:0cm;margin-bottom:.0001pt;text-align:center;
line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">勇於敢則殺章第七十三</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《通玄經》言：七國用兵，殺無罪之民，養不義之主，害莫大也。肆一人之意，忘海內之患，此天倫所取也，民之所讎，天之所誅。故勇於敢則殺，天之所惡，孰知其故。天網恢恢，而不失也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">勇於敢則殺，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經˙道德篇》曰：末世戰國有利害之心，本有殺意，故勇於敢則殺。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">勇於不敢則活。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《沖虛經》曰：夫行道者，使人雖勇刺之不入，雖巧擊之不中。夫刺之不入，擊之不中而猶辱也，未若古聖人使人，雖勇不敢刺，雖巧不敢擊。夫不敢者，非無其殺意也，未若聖人本無其殺意也。夫無其殺意也，未有愛利之心也，遂使天下丈夫女子莫不懽然，皆欲愛利之，不敢殺也。若然無殺意者，無地而為君，無官以為長，是天下莫不願安利之，故勇於不敢則活。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">知此兩者，或利或害。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：好勇，危亡之道，武勇以強梁死。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天之所惡，誰知其故？</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《沖虛經》曰：老聃語關尹曰：天之所惡，誰知其故？</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以聖人猶難之。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天下莫易於為善，所謂為善者，則靜而無為，故為善易也。天下莫難於為不善，所謂不善者，篡弒矯詐，非人之性，故為不善難也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天之道，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天之道損盈而益寡，鬼神之道驕溢不與。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">不&#20105;而善勝，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：有陰德者，必有陽報；有隱行者，必有明召。種黍者不獲穀，樹惡者無報德。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">不言而善應，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：為不善於顯明之中者，人得而誅之；為不善於幽暗之中者，鬼得而誅之。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">不召而自來，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：夫天道，冬日之陽，夏日之陰，萬物歸之而莫之使，極自然至精之感，不召而來，不去而往。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">繟然而善謀。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天道坦坦，去身不遠。苟向善，雖過無怨；苟不向善，雖忠來惡。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天網恢恢，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《洞靈經》曰：禁網疏闊，則易避而難犯。天網恢恢，疏而不失。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">疏而不失。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：戰國勇敵者，殺戮無罪，民之所讎，天之所誅也。<span lang="EN-US">&nbsp;&nbsp;</span></span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">
		<span lang="EN-US" style="color:#993300">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">民常不畏死章第七十四</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《南華經》言：五霸驟而語刑名賞罰，安能治人。此有知治之刑具，非知治之要道，可用刑具於天下，不足以用安道於天下矣。末世之法，高為量而罪不及也，重為任而罰不勝也，危為難而誅不敢也。民困於三貴，飾智而詐上，犯邪而行危，雖峻法嚴刑，不能禁其姦。獸窮則觸，禽窮則啄，人窮則詐，此之謂也。故五霸法煩刑峻，則民生詐，上多事，下多怨。求多則得寡，禁多則勝少，故以湯止沸，沸乃益甚，知其無為治之本者，去火而已。清靜自正。故五霸虐刑，自執罪人而殺之也。代有司殺人，希有不傷其手矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">民常不畏死，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：五霸嚴刑峻法不足以為威，殺戮不足以禁姦。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">奈何以死懼之？</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：法刻刑誅者，非帝王之業也，箠楚繁用者；非致遠之節也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">若使人常畏死，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：五霸法煩刑峻則民生詐，上多求則下交&#20105;。求多則得寡，禁多則勝少。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">而為奇者，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經•下德篇》曰：末世之民飾智詐上，犯邪行危，雖峻法嚴刑，不能禁其姦。獸窮則觸，禽窮則啄，人窮則詐，此之謂也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">吾得執而殺之，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古善為政者積其德，積德而民可化。今為刑暴者則生亂，亂俗，亡國之風也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">孰敢？</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：先王之法，非所作也。法寬刑緩，囹圄空虛，天下一俗，莫懷姦心，此聖人之恩也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">常有司殺者殺。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古之置有司也，所以禁民，使不得恣也。其立君也，所以制有司，使不得專行也。法度道術，所以禁君，使不得橫斷也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">夫代司殺者殺，是謂代大匠斲。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經•上仁篇》曰：鯨魚失水，則制於螻蟻。人君捨其所守，而與臣&#20105;事，則制於有司。臣下藏智而不用，反以事專其上。人君者不任能而好自為，則智日困而自負責，數窮於下則不能申理，智不足以為治，威不足以行刑，則無以與天下交矣。夫代司殺者殺，是謂代大匠斲。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">夫代大匠斲，希有不傷其手矣。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：人君喜怒形於心，嗜欲見於外，則守職者離正而阿上，有司枉法而從風。賞不當功，誅不應罪，則上下乖心，君臣相怨，百官煩亂，而智不能解非譽萌生，而明不能照非己之失。而反自責，則人主愈勞，人臣愈佚。是以代大匠斲者，希有不傷其手。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">民之饑章第七十五</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《南華經》言：周學好智而無道，則天下亂矣。何以知其然邪？夫弓弩畢弋機變之智多，則禽亂於上矣；&#37390;餌網罟罾筍之智多，則魚亂於水矣；削格羅落罝罘之智多，則獸亂於澤矣；智詐漸毒，頡滑堅白鮮垢同異之變多，則俗亂於辯矣。自古及今，桀紂天下每每大亂，罪在於好智。今周學民巧難治也，而作是章焉。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">民之饑，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：民有飢色，非命夭亡，餓殍而卒。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">以其上食稅之多，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：且民之為生也，一人踱來而耕，不益十畝，中田之收，不過四石，妻子老弱仰之以食，或時有水旱&#28798;害之患，以奉上求，即人主愍之矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以飢。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：末世貪夫暴君，涸魚其下以適無極之欲，則百姓不被天和、履地德矣，是以民飢。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">民之難治，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：民之難治，以其智多。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">以其上之有為，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：後世有為也，則為天下用而不足治。上多欲則下多誅，上多事則下多態。以學生事又以事止事，譬猶揚火而使無焚也，難矣。故以湯止沸，沸乃益甚，知其治之本者，去火而已。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以難治。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：上有為也，下亦有為也。書學開民偽端，而縱之放僻邪淫，而棄之以法，隨之以刑，雖殘賊天下；不能禁其姦也，是以難治。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">人之輕死，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：民有輕死，非命而亡，樂得不已，好求不止，刑共殺之。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">以其求生之厚，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：末世暗主，求下不量其積，取民不裁其力，男女不得耕織之業，有旦無暮，君臣相疾，以奉上求，力勤財匱，是以輕死。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以輕死。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：上好取而無量，即下貪財而無讓，民貧苦而紛&#20105;生，是以輕死。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">夫唯無以生為者，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者上則重生，重生則輕利。後世財不足則盜，盜竊之行，於誰責而可乎？責上好貨不貴生也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是賢於貴生。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經•九守篇》曰：夫唯無以生為者，即所以得長生。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">民之生章第七十六</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《通玄經》言：戰國用兵，殫天下之財，贍一人之欲，禍莫深矣。肆一人之欲，長海內之患，此天倫所不取也，民之所讎，天之所誅。故兵強則滅，堅強者死之徒也，豈不滅矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">民之生也柔弱，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：人之生，和氣聚為生。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">其死也堅強。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：人之死，氣之散也，氣散則死。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">萬物草木生也柔脆，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：物之生也，草木英華。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">其死也枯槁。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：物之死也，草木枯朽。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">故堅強者，死之徒；</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經˙道原篇》曰：堅強者，死之徒也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">柔弱者，生之徒。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：柔弱者，生之徒也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以兵強則不勝，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：欲剛者，又以柔守之；欲強者，必以弱守之。積柔成剛，積弱成強，觀其所積，以知存亡，故兵強則滅。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">木強則共。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：木強則折，革強則裂。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">強大處下，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經。上德篇》。曰：老子仰視屋樹，退而目川，樹強木則居低屋，大則材居下。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">柔弱處上。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》老子曰：樹小條則居高屋，弱材則處上，譬若積薪，小者為上。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">天之道章第七十七</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%"><span style="color:#993300">
		此章《通玄經》言：古者明君取下有節，自養有度，必計歲而收，量民積聚，知育餘不足之數，然後取奉，如此即得承所受於天地，而離於飢寒之患。其憯怛於民也，民有饑者，食不重味，民有寒者，冬不被裘。與民同苦樂，即天下無哀民。後世孰能以有餘奉天下，唯古有道之君者，能養鰥寡孤獨，法天濟民也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天之道，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天之道，損盈而益寡。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">其猶張弓乎？</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：弧弓為射，非絃而不能發；天之為射，無弓必中。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">高者抑之，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經•守弱篇》曰：天之道，而抑高也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">下者舉之；</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天之道，而舉下也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">有餘者損之，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天之道，損有餘也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">不足者與之。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天之道，補不足也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天之道損有餘補不足，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天之道，損有餘奉不足；地之道，損高而益下。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">人之道則不然，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：人君之道則不然，不同天道損益也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">損不足</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：且民之為耕也，妻子老弱仰之以食，水旱&#28798;害，稅斂難輸。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">以奉有餘。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：人主取民以奉上，求之有餘矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">孰能以有餘奉天下？</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：末世貪主暴君，涸魚其下以適無極之欲，則百姓飢寒，孰能奉不足矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">唯有道者。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者聖人，老弱孤寡為意，皆有所養。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以聖人</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古之人其備乎，育萬物，澤及百姓。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">為而不恃，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天地之道，萬物恃之以為，莫知其德。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">功成不居，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天地之道，萬物功成不居，莫知其德。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">其不欲見賢。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：聖人虛心無有也，見不足也。見不足，故能成其賢。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">天下柔弱章第七十八</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《通玄經》言：海不讓潦水，以成其大；山林不讓其枉橈，以成其榮；聖人不辭其負薪之言，以廣其名。使言之而是，雖商夫芻蕘猶不可棄也。若言之而非，雖在人君卿相猶不可用也。是非之處，不可以貴賤尊卑論也。民沉溺而不憂者，君非賢主也。守職死難，人臣之職也。末世群臣效誠者稀，不用其身也。竭力盡忠者，不能聞也。是以古之聖人效法水之柔弱，含垢忍恥，受言納諫。為天下之主者，效水納垢也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天下柔弱者莫過於水，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經˙道原篇》曰：天下莫柔弱於水。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">而攻堅強者</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：夫水之為道也，利貫金石，強淪天下。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">莫之能勝，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：夫水之為道也，行不可得窮極，微不可得把握。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">其無以易之。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：夫水之為道也，擊之無瘡，刺之不傷，斬之不斷，灼之不熏，淖約流循，不可靡散。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">故柔勝剛，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經•上德篇》曰：老子見舌而守柔。齒堅於舌，而先斃之。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">弱勝強。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：積柔成剛，積弱成強。不積而成，未之有也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天下</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：末世人之情性，皆好強而惡弱，好剛而惡柔，而不知失，不能柔弱也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">莫不知，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：君子察實，無信讒言。君過而不諫，非忠臣也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">莫能行。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：諫而不聽，君不明也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以聖人</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古之善為君者，法於水之柔弱。柔弱微眇，故能成其高，功名自化。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">言：受國之垢，是謂社稷主；</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古者聖人不求可非之行，不憎人之非己，舉世非之而不加沮。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">受國之不祥，是謂天下王。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古者聖人使人誹謗於己者，心之過也。言出於口，不可止於人；行發於近，不可禁於遠。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">正言若反。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經˙上仁篇》曰：後世有言者窮之以辭，有諫者誅之以罪，如此而欲求海內存萬方，其離聰明亦以遠矣。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">和大怨章第七十九</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《通玄經》言：和大怨必有餘怨，奈何其為不善也。古者親近不以言，來遠不以言，使近者悅，遠者來。與民同欲則和，與民同守則固，與民同念者知，得民力者富，得民譽者顯。末世行有召賊，言有致禍，無先人言，後人已附之。耳流聞千里者，禍也。舌者，機也，出言不當，駟馬不追。此勸戰國和其怨，言罷兵不&#20105;，天下太平，乃為善也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">和大怨，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經˙微明篇》曰：古者和大怨，有德司契，不&#20105;為善也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">必有餘怨，安可以為善？</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：戰國無道，作難結怨，必有餘怨，奈何其為不善也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">是以聖人</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古之聖人其備乎，和天下。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">執左契，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：陰害物，陽化物。聖人之道，依陽天下和同，依陰天下怨惡。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">而不責於人。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：其怨大者，其禍深。畜怨而無息者，未嘗有也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">故有德司契，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：積德成王，積石成山。不積而成，未之有也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">無德司徹。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：積怨成亡，積水成河。不積而成，未之有也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天道無親，常與善人。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：天道無親，惟德是與。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">小國寡民章第八十</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《南華經•胠篋篇》言：昔者大道至德之世，容成氏，大庭氏、伯皇氏、中央氏、栗陸氏、驪畜氏、赫胥氏、尊盧氏、祝融氏、伏羲氏、神農氏、軒轅氏，當是時也，民結繩而用之，甘其食，美其服，安其居，樂其俗，鄰國相望，雞犬之音相聞，民至老死而不相往來。若此之時，結繩質樸，天下太平則至治矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">小國寡民，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經˙符言篇》曰：得萬人之兵，不如聞一言之當；得隋侯之珠，不如得事之所由；得和氏之璧，不如得事之所適。天下雖大，好用兵者亡；國家雖安，好戰者危。故小國寡民，使有什伯之器而不用。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">使有什伯之器而不用，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《洞靈經》曰：古先聖王之所以茂耕識者，以為本教也，勸民農地產也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">使民重死而不遠徙。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古者伏羲氏之王天下也，其德生而不殺。當此之時，無利害之心，天下太平。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">雖有舟輿，無所乘之，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者神農之世，&#21351;則居居，起則于于，民知其母不知其父，與麋鹿共處，無有相害之心，此至德之隆也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">雖有甲兵，無所陳之，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：黃帝之治天下，理日月之精，治陰陽之氣，節四時之度，正律曆之數，辨男女，明上下，田者讓畔，道不拾遺。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">使民復結繩</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：昔者三皇之世，民結繩而用之。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">而用之。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：上古大道至德之世，無為也，則用天下而有餘治。上無為也，下亦無為也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">甘其食，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者之民，晝拾橡栗，甘其食也，故命之曰知生之民。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">美其服，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者之民，不知衣服，夏多積薪，冬則煬之，美其服也，故命之曰知生之民。《通玄經》曰：古者其衣煖而無飾。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">安其居，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者之民，巢居穴處，暮栖木上，安其居也，故命之曰有巢氏之民。《通玄經》曰：古者太平，兵馬足跡不接於諸侯之境，革車軌轍不結乎千里之外，皆安其居也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">樂其俗。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者樂其俗。《通玄經》曰：古者姦邪不生，安樂無事，天下和平，樂其民俗。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">鄰國相望，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者鄰國相望，山無蹊隧，澤無舟梁。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">雞犬之音相聞，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者雞犬之音相聞，萬物群生，連屬其鄉。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">民至老死，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者民至老死。《通玄經》曰：古者使強不掩弱，眾不暴寡，民得保命而不夭也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">不相往來。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：古者之民與麋鹿共處，耕而食，識而衣，無有相害之心，不相往來，此德之隆也。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%"><b>
		<span style="font-size:14.0pt;line-height:150%;color:#993300">信言不美章第八十一</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin-top:0cm;margin-right:0cm;margin-bottom:0cm;margin-left:24.0pt;
margin-bottom:.0001pt;line-height:150%">
		<span style="font-size:9.0pt;
line-height:150%;color:#993300">
		此章《南華真經》言：古之道術有在於無為是者，老聃聞其道風而喜悅之。建之以常無有，主之以太一，以濡弱謙下為表，以空虛不毀萬物為實。老聃曰：人皆取先，己獨取後，曰受天下之垢。人皆取實，己獨取虛，無藏也，故有餘。人皆求福，己獨曲全；曰苟免於咎。以深為根，以約為紀，曰堅則毀矣，銳則挫矣。無為也而笑巧，常寬容於物，不削於人，可謂至極。老聃乎，古之博大真人哉。救文巧蔽也。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">信言不美，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古者大道至忠復樸，民無偽匿。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">美言不信。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：後世之民知契券而信衰，知機械而實衰。小能破道，苛悄傷德。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">善者不辯，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古者大正，無為不險，故民易道。《洞靈經》曰：知而不辯謂之道，道以安人。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">辯者不善。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：後世之民知書而、道衰，小辯害正。《洞靈經》曰：知而辯之謂之識，以治人。《南華經》曰：且夫辯之必不惠。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">知者不博，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：古者至治，無事優游，故下不賊。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">博者不知</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：後世之民知數而仁衰，小成害治。《南華經》曰：且夫博之不知。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">聖人不積，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：聖道運而無所積，故海內服。明於天，通於聖，六通無為，四辟虛靜，於帝王之德者，其物自為也，昧乎無不靜者矣。有積也，故不足無藏也，故有餘，聖人慎所積。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">既以與人</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：既以與人己愈有。《通玄經》曰：王公尚陽道則萬物昌，尚陰道則天下亡。陽不下陰，則萬物不成；君不下臣，德化不行。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">己愈有，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《沖虛經》曰：堯治天下，游於康衢，聞兒童&#35596;謠曰：立我蒸民，莫匪爾極。不識不知，順帝之則。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">既以與人</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：既以與人己愈多。《通玄經》曰：王公居民上，以明道德。大人去惡就善，民不遠徙。故民有去就也，去尤甚，就少愈多。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">己愈多。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《沖虛經》曰：堯喜，問兒童曰：誰教爾為此謂言乎？兒童曰：古詩也，民皆鼓腹&#35596;謠。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">天之道，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：天道運而無所積，故萬物成。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">利而不害；</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：日出於地，萬物蕃息。雷之動也，萬物啟；雨之潤也，萬物解。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">聖人之道，</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《南華經》曰：帝道運而無所積，故天下歸。聖人之心靜也，天地之鑒也，萬物之鏡，天下靜矣。</span></p>
		<p style="margin:0cm;margin-bottom:.0001pt;line-height:150%">
		<span style="color:#993300">為而不&#20105;。</span></p>
		<p style="margin-top:0cm;margin-right:0cm;margin-bottom:0cm;margin-left:12.0pt;
margin-bottom:.0001pt;line-height:150%"><span style="color:#993300">
		《通玄經》曰：大人施行有似於道，陰陽之動有常節，大人之動不極物。風不動，火不出。大人不言，小人無述。火之出也必待薪，大人之言必有信。有信有真，何往不成。</span></p>
		<p style="margin:0cm;margin-bottom:.0001pt;line-height:150%">
		<span lang="EN-US" style="color:#993300">&nbsp;</span></p>
		<span style="font-size: 12.0pt; font-family: 新細明體; color: #993300">
		道德真經四子古道集解卷之十竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>