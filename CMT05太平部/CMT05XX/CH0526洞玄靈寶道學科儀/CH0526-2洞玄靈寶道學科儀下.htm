<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #993300">
		洞玄靈寶道學科儀</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#993300">經名：洞玄靈寶道學科儀。原題太極太虛真人撰。二卷。底本出處：《正統道藏》太平部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">
		洞玄靈寶道學科儀下</span></p>
		<p style="line-height: 150%; margin: 0 0cm">
		<span style="font-family: 標楷體; color: #993300">太極太虛真人</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">然燈品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　科曰：凡是道學，當知供養法門，有早有夜；上燈之法，有然有續。若道士、女官，將闇上燈，名為續明。闇後上燈，名為燈明。有二種相：一者總相，二者別相。言總相者，先於見前可見道寶、經寶座前然之，次於見在可見師寶房前然之。或人間宿習所重、道法中敬信時節，人外人內然之，以祈二種福報。一者助天光明，以祈肉眼根淨，障翳消除；二者助天光明，以祈周詣遊處，常得明了。言別相者，一己自行於本命，上然三燈，以照三魂；行年，上然七燈，以照七魄；太歲，上然一燈，以照一身；大墓，上然三燈；小墓，上然五燈；堂前，然七燈，以照七祖；中庭九燈，以照九幽；俠門二燈，以照宮宅；地戶，上二十四燈，以照二十四生氣；向八方，然八燈，以照八卦；四面、中央，九燈，以照九宮；面十方，然十燈，以照十方；二十八燈，以照二十八宿；三十二燈，以照三十二天；五燈分於五方，以照五嶽。合一百五十三燈。然燈威儀，功德至重，上照諸天，下照諸地，八方九夜，普見光明。侍燈之官，為勤用意，每令燈光明徹，不得中滅，半暗半明也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">飲水先咒品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　科曰：凡是道學，當知過中不味，聽飲清水，或十二時中，須水止渴，或咒請辟邪。若道士、女官，以杯盛水，向杯三吐氣，仍以物三打杯。凡三咒打杯，吐氣率三乃飲之。若多人，可以大器。曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　金、木、水、火、土，五星之氣，六甲之精，三真天倉，濁雲常盈，黃文赤子，守中無傾。可咒曰：</span><span style="font-size: 8.0pt; font-family: 新細明體; color: #993300">飲水不飢，延壽令肥，辟邪惡也</span><span style="font-family: 新細明體; color: #993300">亦可咒曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　<span style="color: #993300">　乾、元、利、貞，神水入腹，五藏清明。畢飲之，兩法任用也。</span></span></p>
		<p style="line-height: 150%; margin: 0 0cm" align="left"><b>
		<span lang="EN-US" style="color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">奏章品</span></b></p>
		<p style="text-indent: 24.0pt; line-height: 150%; margin: 0 0cm" align="left">
		<b><span lang="EN-US" style="color: #993300">&nbsp;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		科曰：凡是道學，當知章奏之法，或請本住神，或請虛應神，作章紙墨清淨，書無草脫，又不得用殘紙截片紙。辭狀素直，無飾繁華，治氣正一，行折紙八分。章表云：上詣三天曹以聞，去再拜。一寸三行，後安臣姓。臣姓後三行，施年月臣姓。中央安太清，長二寸半，亦三寸真正，書令可識，尾餘白紙三行。無者，令紙續。祭酒上章，正避戊辰、戊戌，及計擊。上章訖，即收本隨身滿一百通，作言功章燒之，不得穢慢，犯漏洩之罪。言功燒章如左：</span><span style="font-size: 8.0pt; font-family: 新細明體; color: #993300">出太真科</span><span lang="EN-US" style="color: #993300"><br>
		</span><span style="font-family: 新細明體">　　<span style="color: #993300">上言謹按文書，臣某以某年從師某，受將軍內外治，依法修行，宣揚道氣，請召真官，救護萬姓。前後章表，啟告文書，不合即燒者，錄緘封箱閤卷，束積多法，不得散猥處用，及與他人散猥處用。又不得洩露蟲鼠，何施漏濕，爛壞遺落，從來遵行，不敢違旨。即日依科，隨期奏滅，自某年至今日，合若干卷，於靜中火化，煙通昇雲，來吉除凶。謹請直使正一功曹、治中虎賁威儀鈴下五百將各二人，校尉十二人，功曹主簿、幹佐小吏、金光童子各五人，雲中部章、督郵從事使者各二人，同時監臨對事，省除塵故，採納光新，原赦臣愚短不及之愆後，乞所奏聞，悉免寒池。請諸官證明，將助有功，依都章言功，不負效信。恩惟太上云云。</span></span><span style="font-size: 8.0pt; font-family: 新細明體; color: #993300">標臣某拜上，請官監臨，斷莫乞除紙章，依常儀也</span><span lang="EN-US" style="color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">醮請品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="color: #993300"><br>
		</span><span style="font-family: 新細明體; color: #993300">
		　　科曰：凡是道學，當知修請利益，有心有身，身既由他，未度天道，有所修救，須存醮請。法門內外，雜三教之中，此當雜教，內則起心，外則苦身。醮即一名，自有九品：一者五帝醮，二者七星醮，三者六甲醮，四者三師醮。此四醮，皆請天神，當修饌時，尤須潔淨果具，並令豐新。不得市諸火熟非嚴整食、非潔淨食、非一心食、非救苦食。違者，天神不降也。又有五者五嶽醮，六者三皇醮，七者三一醮，八者河圖醮，九者居宅醮，十者三五醮。此六醮，并請地神，當修饌時，尤須潔淨果具，並令豐新。不得市諸火熟非嚴整食、非潔淨食、非一心食、非救苦食。違者，地神不降也。凡設天神、地神醮，諸設醮人及師，當先齋淨沐浴，然後始行法事。冬至後、夏至後，先得甲子，即請上元甲子醮也。</span><span lang="EN-US" style="color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">都禁品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="color: #993300"><br>
		</span><span style="font-family: 新細明體; color: #993300">
		　　科曰：凡是道學，當知修身求度，終期正道，入次第門，先禁別嗜慾。若道士、女官，身出恩愛，已入法門，切慮法門忌諱，誓願都禁，直詣道場。何謂別欲，略而計之，有十八種，不由於他，己身自敗也。一敗邪婬，二敗陰賊，三敗飲酒，四敗怠慢，五敗逆父母，六敗逆師尊，七敗傷眾生，八敗殺眾生，九敗用眾生肉，十敗食眾生肉，十一敗種五辛，十二敗用五辛，十三敗食五辛，十四敗向北便曲，十五敗對二眾脫巾冠，十六敗慢三光，十七敗八節日威刑，十八敗朔日作怒罵。凡此諸敗，天人大禁，三官告察，是為重罪。一者敗身，得見在惡報；二者敗心，得將來惡道，令人三魂相疾，七魄流競，胎神所憎。三官受惡之時，是惡夢絞於丹心，魑魅乘於朱闕，精液馳散，神真怳惚，子能捐欲，則為仙才，當存真齋戒，無犯眾敗，行住坐起，不損威儀，上謝七祖父母三業罪，下謝己身無邊罪。願罪滅已，當免十五種人三業輕賤也。一者免外眾貴人輕賤，二者免外眾富人輕賤，三者免外眾中人輕賤，四者免外眾病人輕賤，五者免外眾賤人輕賤，六者免內眾師尊輕賤，七者免內眾勝己輕賤，八者免內眾劣己輕賤，九者免內眾高年輕賤，十者免內眾小年輕賤，十一者免內眾齊年輕賤，十二者免內眾上座輕賤，十三者免內眾中座輕賤，十四者免內眾下座輕賤，十五者免內眾疾病者輕賤。凡此諸賤，念之於行，行輕賤；念之於住，住輕賤；念之於坐，坐輕賤；念之於起，起輕賤。己當得免五方地獄之苦，當勤無上，誓願去離輕賤因緣，誓願當受敬重因緣，能得道力，能得道法，能得道行，能得道財，隨分資益，內外二眾，無道中窮，無道中苦，無俗中窮，無俗中苦，為我助行，同人無為，平等清淨，證無上道也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">神枕品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　科曰：凡是道學，當知欲作神枕，枕中有三十二物。其二十四物，當二十四氣；其八毒，以應八風。若五月五日，若七月七日，取山林&#26658;以為枕，長一尺二寸，高四寸，空中容一斗二升，以&#26658;心赤者為蓋，厚四分，善製之令密，又當便可開閉也。又鑽蓋上為三行，行四十九孔，凡一百四十七孔，孔容粟米。其藥用：</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">芎藭　　當歸　　白芷　辛夷</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　杜蘅　　款冬花　&#34241;本</span><span style="font-size: 8.0pt; font-family: 新細明體; color: #993300">芎藭母也</span><span lang="EN-US" style="font-size: 8.0pt; font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">蜀椒　桂　　　乾薑　　防風</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　人參　桔梗　　白薇　　肉徒蓉</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　飛廉　&#26658;實　　薏苡仁　白木</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　木蘭　衡花　　秦椒　　簾蕪</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　荊實</span><span style="font-size: 8.0pt; font-family: 新細明體; color: #993300">一云杜荊實</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">凡二十四物，以應二十四氣，又加八毒者：</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　烏頭　附子　藜蘆　皂莢</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　礜石　莽草　半夏　細辛</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　<span style="color: #993300">此三十二物，各一兩，先安八味在下，後安二十四味在上，按之令實，為布囊以衣枕。常枕之百日，面有光澤；一年中，所有疾病、及有風疾，皆愈差而身盡香；四年，白髮變黑，齒落更生，耳目聰明。雖以布囊衣枕，猶當復以葦囊重包之。須臥枕時，乃脫去之矣。</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">明鏡要經品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　科曰：凡是道學，當知照鏡。欲令見形之法，當以小開戶，居暗向明，暫閉目思，想見面形。初時漠漠，殊無所見，中宿之後，漸漸洞遠，自見面目，朗朗開明。平旦，及日未入，此時最好。若日中盛明之時，當小閉戶，在灼灼中窺鏡，終無所見也。莫在火下照鏡，當以火自遠，勿得逼近火光。若欲開目照鏡，自視形體，當在灼爍明中，無所苦。若欲閉目，思見面形，居闇向明，然後視形耳。照鏡大要，當安臥思想，精誠凝至，欲外未臥之間，體條條常。須臾之頃，當有赤黃光從額上出，照耀一室中，於是髣&#39668;怳惚，如覺如臥，便自見面形在光中。對共相視如頃，即便消滅。臥覺之後，輒照鏡，欲臥便臥，思之如前，法當夕夕自見也。或臥覺，兩面相對，或．見己形，兩人共并。坐或臥寐之間，見好神童、玉女，年十五、六，好衣服，頭額正見，輒再拜。或身邊聞語聲，天下吉凶萬事，皆緣預知之。或自在壁東，見壁西。或暮，臥夢照鏡。或還光，內視五藏。照鏡，當以甲始立規之法，以明鏡九寸，無令面中有疵瑕，正令清明左右，各去一尺五寸，與目齊，澡盛井花水著下也。夜照鏡，宜用麻油火也。自見形分，下地再拜長跪言：吾與子同體，今與子分形，萬年乞丐，常與子相隨，身形不衰，萬年相隨受。視中明鏡，先視形，見眾物，聽聞人語聲，修明鏡，有三童九女侍之，三童長六尺，九女長五尺，明鏡君官屬將吏百二十人，治關陽宮主人，兩目童子，精光視見，景知吉凶也。昔有磨鏡道士，賃為百姓磨鏡，止責六、七錢。無他法，唯以藥塗拭之，而鏡光明，可以分形變化。又能令</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		人聰明，逆知萬年。又能令人與諸天神相見，行其道得法，則諸神仙皆來，道士得道矣。道士在石室之中，常當懸明鏡九寸於背後，以辟眾惡。又百鬼老物，雖能變形，而不能使鏡中景變也。見其形在鏡中，則便消已，無為害也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">九節杖品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">科曰：凡是道學，當知九節杖，輔老救危，各有名字，不可不知。</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　第一節名太皇星，第二節名熒惑星，</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　第三節名角星，第四節名衡星，</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　第五節名張星，第六節名營室星，</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　第七節名鎮星，第八節名東井星，</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　第九節名拘星。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">皆刻杖節為星名字。年四十以下師，未受經法，謂之無爵，不得杖。若病疾，得杖輔病，但在師左右，皆不得杖也。</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">作神劍法品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　科曰：凡是道學，當知作大劍法。齋戒百日，乃使鍜人用七月庚申日、八月辛酉日，用好鋌。若快鐵作精利劍，鐶圓二寸六分，柄長一尺一寸七分，劍刃長二尺四寸七分，合長三尺九寸。法鉤鐶長三尺九寸，廣一寸四分，厚三分半，以梢九寸，為左右刃處，頭安鐶，左右面刻之，作九刃字，環背上刻作九巳字，皆從劍背下行順刃也，順鐶而刻之深。刻字以金銀鏤字，益分明佳也。鐶中央，復有望，如起小半鐶者，內鐶刻木，左面為日字，右面為月字光，又圓刻日外為郭。欲知劍左右內外，以正二日南，使劍背在上，劍刃在下也，於是以東西為左右，東面為左，西面為右，東面為外</span><span style="font-family: 新細明體">，<span style="color: #993300">西面為內。劍梢九寸，有兩刃處立刻。兩刃處立刻，兩刃中有上內外面。面各作三丁字，從劍兩刃頭始作丁字，分處如三寸為一字，字向劍梢，刻劍象書如左，刻皆當去柄下一寸半。如此劍，恒置所臥&#29248;上櫛被褥之間，使常不離身，以自遠也，既足以逐辟邪魔萬精，又以照五形，依經奉致飛仙，劍代形耳。或謂曰：分影劍，或曰：揮神刀劍，字干，名良非。若眠臥恒祝，呼劍名字曰：良非，字干。神金暉靈，使役百精，令我長生，萬邪不害，天地相傾。</span></span><span style="font-size: 8.0pt; font-family: 新細明體; color: #993300">當密咒劍鐶之中也</span><span style="font-family: 新細明體; color: #993300">刻背上字，下行向劍梢，當切謂調文字，令齊至兩刃之際，刻劍左面，以斗星己字，空面令刃順柄下行，令齊至兩刃之際。刻劍右面，以斗星己字，空面令刃向背順柄下行，令齊至兩刃之際。並當使星字分明，均調布滿劍身之中，勿刻刃中也。刻作星象，皆當周圓，刻如小鐶狀，勿際鐶中央鐵空之實也。外當以青囊裹之，刻作星，便似此作屏鐶，但使外如鐶內實塞也。鐶中作堅起文，如小半鐶者，柄飾玩隨人，刃長二尺四寸七分，柄長二寸七分，梢九寸，為兩邊刃矣。背厚三分，刃廣一寸四分。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">詣圊廁便曲品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　科曰：凡是道學，當知修身敬服，未斷近漏，所詣共有。若道士、女官，當先造一處所，四向密泥，內外周淨，莫為二眾所謗偏曲。如登&#21408;之時，先解上衣於外，然後詣門，咒曰：</span><span lang="EN-US" style="font-family: New MingLiu"><br>
		</span><span style="font-family: 新細明體">　左<span style="color: #993300">德神，右德神，土司命，青夫人，除其死籍，入以生門。畢便上&#21408;，一者敬法服之神，二者修己身之行，三者避二眾所觸。當於門側，別安置淨水淨巾。洗淨訖，然後取服著之。若在草野中，咒曰：</span></span><span lang="EN-US" style="font-family: New MingLiu; color: #993300"><br>
		</span>　　<span style="color: #993300; font-family: 新細明體">林野夫人，林野夫人，除去某死籍，入以生門。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　小便，咒曰：</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　長須、長須，令我入金堂玉戶，使我長生老壽，百歲千歲，常與汝俱。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">解惡夢品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">科曰：凡是道學，當知古之真人，其寢不夢，其覺無憂。鍊心未精，六識緣境，日以心&#39722;，招得惡夢。若道士、女官，及外眾男女，遇惡夢時，當長跪，向北方啟太上大道君，言其狀，乞得返凶為吉，返禍成福，密咒曰：</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">太真玉女，侍真衛魂。三宮金童，來守生門。化惡返善，上書三光。使我長生，乘景駕雲。咒畢，嚥唾七過，叩齒七通，返枕更臥，凶邪消化，返禍為福。夢忤所見非常，慎無語人，不言則吉，論之則凶，不論不言，萬代無患也。</span></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">父母品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體">　　<span style="color: #993300">科曰：凡是道學，當知兩儀賦命，父母遺生，生道之中，須知敬愛。出家之人，若道士、女官，身心依道，俗化全隔，然於鞠養，有殊常俗。若在遠，隨四時省問；若在近，隨月朔省問；在寒在熱，在&#20937;在暄，定省之時。見在家兄弟，朝夕窘切，無可資養，既無兄弟資養，出家之人，須知所欲，量&#20943;身上脆</span></span><span style="font-family: 新細明體; color: #993300; background: lime"></span><span style="font-family: 新細明體; color: #993300">以供之，不得非法之中別有他用。若在家兄弟、姊妹、姑姨、舅氏，不在此例。若獨運慈悲於出家法外，萬一聽許，亦不得以非道中用，不得因此以父母之親、及兄弟姊妹、內外眷屬之親，同&#29248;席坐，同盤而食。解法衣時，不得與俗同處。若逢病患，孝友之心，自須辛苦，勤力醫藥，朝夕愛護，不得於所生父母有所吝惜。今之父母，是我寄附因緣，故以禮報之而稱為父母，故當己父母生長之恩，勿忘之。</span><span lang="EN-US" style="font-family: New MingLiu; color: #993300"><br>
		&nbsp;&nbsp;&nbsp; </span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">老病品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300"><br>
		</span></b><span style="font-family: 新細明體; color: #993300">
		　　科曰：凡是道學，當知地住受生，由雜報習因，證雜報習果，勿初中後分，吉凶無定。若道士、女官，得內外病，得輕重苦，不能念慧益己，不能遊化利人，一日二時飲食，一年四時衣服，念念病苦，怙恃無從，心連色持，有二種依憑：一者依憑外眾六種人，二者依憑內眾六種人。外眾六種者：一者所在尊德人，二者所在富貴人，三者所在敬信人，四者自己父母親，五者自己兄弟親，六者自己姊妹親。內眾六者：一者受道師尊親，二者受業門人親，三者同業朋友親，四者同行朋友親，五者同處先後親，六者同心朋友親。十二種內外人，當於老病，為發五種願念：一者願念法門二眾，無孤露苦；二者願念法門二眾，無驚怖苦；三者願念法門二眾，無飢寒苦；四者願念法門二眾，無憶羨苦；五者願念法門二眾，無覆墜苦。五種願念得成辦已，當行六種供給：一者供給隨分棟宇，二者供給隨分&#29248;席，三者供給隨分衣食，四者供給隨分香燈，五者供給隨分瓶盟，六者供給隨分侍役。當知如此人，未證道前，在三際中，捨身受身，當得五免果報：一者免孤露苦，二者免驚怖苦，三者免飢寒苦，四者免憶羨苦，五者免覆墜苦。病者當受供給之時，隨其氣力，行住坐起，發十二種&#24921;愧：一者&#24921;愧天尊，二者&#24921;愧真人，三者&#24921;愧仙人，四者&#24921;愧高天，五者&#24921;愧厚地，六者&#24921;愧日月，七者&#24921;愧尊德，八者&#24921;愧富貴，九者&#24921;愧敬信，十者&#24921;愧父母，十一者&#24921;愧兄弟，十二者&#24921;愧姊妹。願念所受棟宇等具在我身時，病苦消化，得心業力，得身業力，得口業力，朝夕思惟，讚歎禮拜，所生功德，報前種人恩，廣及有緣，同得遠離一切病苦，成就法門。內外行者，無闕無變，一人、二人，乃至無量人，悲憫一切，咸令受行。若在眾行法，逼以老病，不堪親受供觀</span><span style="font-size: 8.0pt; font-family: 新細明體; color: #993300">與</span><span style="font-family: 新細明體; color: #993300; background: lime"></span><span style="font-size: 8.0pt; font-family: 新細明體; color: #993300">同</span><span style="font-family: 新細明體; color: #993300">者，內眾六種人，隨分為受矣。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">滅度品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　科曰：凡是道學，當知修建行門，有遠有近，遠則超凌三界，近則長生久視。若道士、女冠，莫非積福所招，奉佩三洞，位齊五嶽，冠服巾褐，制為二儀，修長生之業，習正真之道，或形蛻而密化，或命過為鬼官，是以軒轅昇遐，劍烏在焉，高丘剖棺，而形飛沖天。故法身之重，死生莫遺。凡仙品未充，運應滅度，若命謝之時，沐浴梳理，加以冠服，望昇天行，不喚魄也。別安置淨簣，敷以淨席，徙之其中，覆以輕衾，杖策著左，神劍安右，緣簀兩邊，敷以淨草。門內外二種弟子居左，俗緣男女居右，若女冠隔幕。初展哀痛訖，然後以時哭泣，別於棺頭置一函處，盛外法籙。</span><span style="font-size: 8.0pt; font-family: 新細明體; color: #993300">一科云：三籙封送石室深穴中，及資送之具，香藥、服飾、筆硯、巾盥隨身，法物並令具足，勿得厚華金銀財帛也</span><span style="font-family: 新細明體; color: #993300">鑿室有二種處：一者出山林中，二者於高寂之地。</span><span lang="EN-US" style="font-family: New MingLiu"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">師資制服品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　</span></b><span style="font-family: 新細明體; color: #993300">科曰：凡是道學，當知入我法門，師資最重，終期不死，理無服制，然捨身受身，有生滅苦。若道士、女冠，門內弟子，變服冠白，哭泣以時，去鹹酸七七日，沐浴，百日復巾，服衣作淺黃色，心喪三年。門外弟子，</span><span style="font-size: 8.0pt; font-family: 新細明體; color: #993300">謂少不居門師</span><span style="font-family: 新細明體; color: #993300">變服冠白，哭泣以時，去鹹酸三七日，沐浴復巾，服心喪三年。外學弟子重者，同門外禮輕者，去鹹酸三日，謂師君之重，不可輕也。師君無俗中係嗣，唯弟子當之，相率徒義，幡花巾盥，香供法物，以道安措，几筵處所，百日齋撒之。然日有遠近，在七七外入石室者，仍待入室後，更七日，沐浴復巾服。若師於弟子有哭泣，去鹹酸七日，入室以後，有心喪，不變服，謂弟子多少不同，不可以人人別制。若同志、同法、朋友相送，冠服微變，尋常入室後，撒一有哀。若是本觀，停以音聲，供養一百日也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">父母制服品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　科曰：凡是道學，當知出家離俗，資於父母，生成恩重，不可無服，降此次第，不可無哀。若道士、女冠，祖父母期年之喪，不得臨尸於別房，制哀哭五日，不得受弔。伯叔兄弟，皆如祖父母，五日未殯者，在哀也。兒婦下流，不得哭哀。畢，沐浴復舊，而不得制世服。犯者失道，罪劇上科。若己父母，聽哭展哀，哀百日竟，復巾服變衣，作淺黃色，心喪三年，無復哀哭。若日有遠近，同師尊，制几筵，小功五月，緦麻三月服。及四海周遊共事等，死皆聽殯。斂訖，往問訊，依悒慘愴，而不得哭也。道法無弔問，既在人門，理不容頓卻，此為靈寶世間科也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">追福功德品</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　科曰：凡是道學，當知師祖終。雖門內外弟子，及追福功德，皆同一法，唯恨財力不堪。從受化日，坐五六師。齋官若力竭財殫，三追坐齋也。滿一百日，建五練生尸齋，三日三夜，法於安措室邊，室近，亦於觀中。滿期年周化日，建黃籙齋，財貧，靈賓齋也。滿月周化日，修齋而隨力所堪。一者報師祖智慧恩，二者報師尊衣食恩，三者報師祖將護恩，四者報師尊離俗恩。若居弟子，師祖終日，慘切悲哽功德，追其福，不得晏然，謂犯不孝，得四種惡報：一者當得已後弟子見在遺棄報，二者當得已後弟子過去棄背報，三者當得已後弟子未來遺棄報。各宜用心，令三代追念，更相開度，戒之慎之。</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">滅度財物品</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　科曰：凡是道學，當知修身度心，空堂清室，名為仙家。若道士、女冠，或為功德所須，或為口命資待，或行道而得、在房安置，或在他處安置、未得施用而滅度者，經書鎮觀、疏論雜典，分與門內弟子、房內乘騎侍從，及有一物已上。贈送事畢，並入本住常住。一者為本住內眾歷劫福田，二者為他方內外二眾歷劫福田，三者為士師三代歷劫福田。掌事法門，同處徒眾，親加檢錄，無令漏慢，翻為內外二眾三代罪田。若生前有所處分者，從亡師疏。若非本觀，或近或遠，所有隨身亡處者，亦由本觀量準陪死，處香油之費，餘準上條。若有遠一千里外人，隨近法門常住也。</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 標楷體; color: #993300">&nbsp;</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span style="font-family: 標楷體; color: #993300">洞玄靈寶道學科儀下竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
