<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../godking.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		太上洞玄靈&#23539;國王行道經</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#993300">經名：太上洞玄靈寶國王行道經。撰人不詳，約出於唐代。勸國王行道施捨。底本出處：《正統道藏》太平部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		太上洞玄靈&#23539;國王行道經</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　元始天尊告太上道君曰：吾念萬兆愚迷，分靈布化，遍滿十方&#26080;極世界，天上人間一切國王，說經演教，隨代淺深，導引眾生，令歸善路，永去煩惱，登解脫地，入正法門。是故變身，應其緣感，因機散景，順俗和光，撫接人天，善勸方便，勞謙忍苦，安樂眾生。或見大身滿虛空界，或見小身入細微塵，或為國主，或作天王，或應世師，或居宰輔，賢人道士，博學儒宗，牧伯大臣，儲宮妃后，忠良貞正，翊贊君王，設法教人，勸化愚鄙，普令離苦，咸入信根，轉向至真，成&#26080;上道，永登常樂，安住湛然，同彼虛空，&#26080;生&#26080;滅，十方眾聖，從此歸根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　太上道君稽首問曰：眾生劣弱，識見未深。雖觀經文，不能信解，如何</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">開悟，得斷眾疑。　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊答曰：眾生愚癡，根性闇弱，猶如孩子，智慧未明，當漸導引，方便使悟，豈得頓爾即入正真。諭如慈母，養所愛子，漸漸教訓，智慧增明，轉處人間，&#26080;事不解，學業超勝，成大丈夫。勸誘凡愚，亦復如是，轉展增進，令人昇玄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　太上問曰：欲以經教付與國主人王，其意云何。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊答曰：吾所以周遍十方，教化說法，勸導天人，分諸境域，國界方所，立君置主，順俗隨時，軌儀制度，善巧方便，祇欲安樂眾生，開悟一切。而國主人王者，或請聖真仙應身下代，教化人間。諸天帝王，託生凡境，作人父母，或星精降世，或氣象垂靈，或宿福報來，或先因授得，人中天上，統御群司，攝化眾生，是其教首，一切經法，咸付國王，敬道度人，皆由之耳。云何今日，而有此疑。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　太上道君啟曰：昔從天尊遊歷十方，教化國王，說法度人。經戒軌儀，雖傳於世，使國王行道，而未見囑付人君，所以今日敢此諮問。伏蒙大慈，廣為弘演，經教興廢，莫不由之。願從今後，一切聖教，悉付與之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告曰：吾今普告十方天上天下&#26080;極世界，諸天帝王及諸國王、儲宮妃后、宰輔大臣，統御人首，行王教者，當各從吾此言。吾過去，後，應以經教付囑於汝。汝諸國王，弘道救物，開度天人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		天尊告曰：國主人王，先當立觀度人，住持供養，引諸男女，令歸正道，永捨苦因。&#21201;宰輔大臣，儲宮妃后所在之處，建諸法座，百千萬數，廣召道士，明解經教，常敷妙義，講說大乘，三洞幽微，七部玄旨。使遠近開悟，一切聞知。願國土安寧，人民快樂，存亡獲果，地獄休閑，男女賢明，普令離苦，克成真道，長慶自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：次當造諸形像，真應化身，過去未來見在三世、十方三界得道天尊、仙真聖品、仙童玉女、金剛神王、左右香官、龍虎君等，隨其所有，金銀珠玉，繡畫織成，刻木範泥，鑿龕琢石，雕牙鏤骨，印紙圖畫。一念發心，大小隨力。莊嚴朴素，各盡當時，如事我身，至誠供養。隨心獲福，果報不差。普使人天歸依禮拜，幽明享祚，功德難思。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：次當抄寫諸經三十六部，金書玉字，建碣立碑，紙素精微，隸篆巧拙，各隨心力。遠近流通，標軸莊嚴，函笥藏舉，比字校定，卷目齊同，分布人天，傳授男女，常令轉讀，願國安寧。使諸道士講習妙義，敷揚大化，普遣聞知，一切眾生悉令悟道，識身浮幻，聚散須臾，不浮臭穢，妄想煩惱，晝夜相煎，念念&#26080;常，生老病死，世間名利，本悉是空。內觀我身，元&#26080;有處，當依正道，制伏迷心，永斷愚癡，長登解脫，遠超生死，常住湛然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當造諸堂殿，樓閣臺榭，齋&#21416;別院，諸雜屋宇，師房講室，福地所須，修創營建，補緝舊居，護持破壞，永令常住，不使丘墟。廣度人民，勤心保護，勸諸男女，禮拜歸依。願國安寧，道教隆盛，功德&#26080;量，不可思議。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		天尊曰：常當造諸鍾磬，幡花帳座，供養法具，&#29248;席茵褥，香鑪澡罐，帕複函篋，如意几拂，幢蓋節輿，香山&#23539;樹，一切器具，金銀珠玉，供養及諸經法出家道士。願國安寧，勸諸男女，普發善心，平等歸依，永&#26080;二想，供養功德，不可思議。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當造諸法衣法服，冠履劍杖，乘床坐褥，臥具帳帷，食器匙&#31599;，巾刀櫛笥，出家法具，供養道士。願國安寧，常為眾生紹隆正法，施諸良藥，救療人民，普上法橋，脫生死海，共諸男女，同登玉清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當布施金銀珠玉，綾羅錦繡，衣服器具，車輿駝馬，田園屋宅，僮僕玩弄，香花燈燭，飲食滋味，米麥之屬，入諸常住，供養天尊，及以經法，山棲道士，出家法身，齋戒中食，貧窮老病、囚徒行役、鳥獸蟲魚，普施一切。願國安寧，百穀豐登，人民歡樂，天下開泰，國土太平，功德巍巍，不可稱量。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當慈悲，放生贖命，開宥囚徒，免人死罪，救拔危苦，醫療女男，廣設福田，惠諸齋會，放其僕賤，更使出家。行大慈悲，安樂一切，及諸鳥獸草木蟲魚。願國安寧，普皆快樂，功德至重，不可思議。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當施諸香油於玄壇靈觀，及聖真化&#36857;有經像處，供養虛空十方得道&#26080;量天尊，過去未來三世仙真聖眾，普皆注念。願國安寧，當願香花遍照三界，十方道境，五億諸天，若聖若凡，咸蒙明凈，普聞芳徹，俱&#35241;光明，男女有心，同誠歸向，永離黑暗，長享自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當修造尊像經法，玄壇聖&#36857;，使相好光明，文字齊整，殿堂妙麗，基址寬平。若洗拭真容，裝演卷軸，常令清凈。願國安寧，百姓歡娛，兆民慶悅，男女端嚴，相貌如華，過去受生，六根具足，聰明智慧，壽命&#26080;窮，天下太平，一切安樂，十方三界，稱讚善功，享福長生，共成真道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當於諸靈觀然長明燈，使晝夜不絕，佐天光明。願國安寧，兵戈不起，水火消除，妖怪&#28659;亡，疾病平復，諸&#28798;永殄，眾禍不興，筭命延長，國土安樂，諸天稱慶，聖眾監臨，生死蒙恩，人天享祚。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當供養道士，給其所須，香油飲食，法衣法具。願國安寧，仁義自興，禮教自行，男女昌樂，欣國太平，嘉祥日見，善瑞同臻，甘露醴泉，充滿郊甸，兆人歡慶，百穀豐登。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當召諸道士，建三洞眾齋，行道禮懺，燒香然燈，悔謝存亡，&#26080;量罪業。願國安寧，生死同慶，男女歡欣。四天帝王十部威神燒香散花，浮空而來。條牒罪福，列功上清，普天快樂，國富人豐。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當以月朔中晦、十直八節、甲子庚申、三元五臘、本命三會吉辰，建齋行道，供養三寶，施散貧寒，開放囚徒，免人死罪，放贖生命，出賤從良，廣行慈救，大設福田，造諸功德。願國安寧，天人稱慶，仙聖降臨，風雨順調，疾病不生，男女昌熾，國土興隆。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當朝晡，禮拜十方三界得道諸天尊等，&#26080;量眾聖，懺謝存亡宿罪，一切重愆，乞除死錄，注名長生，燒香散花，勤心不怠。願國安寧，年命延續，祚曆&#26080;窮，子孫賢孝，智慧聰明，祭祀不絕，天下太平。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當召諸道士，轉讀三洞一切眾經，及抄寫校定。願國安寧，刀兵止息，水旱消除，百穀熟成，兆民歡樂，男女欣慶，疾病康和，靈芝神草，生於宮庭，四時合度，星宿光明，妖&#28798;殄滅，禎瑞繁興。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當詣道士，請受三洞經誡符籙，佩帶在身，檢持心口，調正身神，依科修奉，旦夕勤行，普為一切。願國安寧，三界敬護，五帝扶迎，魔王束手，萬邪虔恭，諸天福祐，注名仙宮，飛行上清，長享自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當勸諸男女，就道士法師受戒懺悔，止罪防非，消除罪累。願國安寧，善神保佑，眾惡消亡，疾病平復，男女貞良，君信臣忠，上下和平，三光合度，四氣循常，草木滋茂，國富人豐。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當以正月、四月、七月、十月一日，於宮中庭闕，都治城郭，通衢迥路，&#37181;市坊巷，門亭眾所，玄壇靈觀，建大&#23539;輪，然萬&#24053;神燈，法諸天象。凡十五日，召道士法眾，行道禮拜，燒香散花，立百座千座，講說三洞眾經。願國安寧，使兵戈不起，疾病不生，&#28798;怪&#28659;伏，厄難消除，星辰合度，日月光明，水旱蟲霜，眾災不興，男女昌樂，存亡受恩。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當以天之八正日，燒香行道，建大齋供，誦讀真經，敷演妙義，講說大乘，然燈散花，懺謝重愆，注名八天黃籙白簡，削死上生，供養道士。願國安寧，君臣一意，上下忠良，百穀滋茂，兆民興隆，男女欣樂，天下太平。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當以正月十五日、七月十五日、十月十五日，三元考校罪福之辰，當先七日，召諸道士，敷百法座，講說眾經，行道禮拜，散花燒香，然萬&#24053;燈，作玄都大獻，採諸花果，名衣上服，七&#23539;珍奇，綾羅錦綺，玩弄調度器具，飲食香藥雜物，隨世所有。米麥車輿，幡花幢蓋，&#21351;具几杖，瓶盂茵褥種種。發心建玄都&#23539;盤，大小多少，惟在厥誠，羅列供養，上獻天尊、十方諸聖、虛&#26080;道鏡一切真仙；中獻天上天下應化威靈，下及三塗五苦受苦幽魂，一切男女諸眾生等，遍皆享祚，俱捨惡因。願國安寧，普天慶樂，生死蒙恩。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：常當以八正、甲子、本命，三元八會之日，投告山水</span><span style="font-family: 新細明體; color: #993300; background: lime"></span><span style="font-family: 新細明體; color: #993300">獻，龍璧環鈕，簡名列詞，削罪三官，錄字上清，啟告諸天。願國安寧，祚曆延長，壽筭&#26080;窮，天下昌樂，欣國太平，人民歡泰，疫癘消除。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：若天地否革，日月乖違五星失度，七曜差移，兆民疾疫，水旱不調，兵戈四起，鬼哭山鳴，妖怪&#28659;興，萬禍千凶，當立百座千座，講說三洞一切眾經。行道禮謝，散花燒香，然萬&#24053;燈，上法天象，念誦讚歎，設齋布施，廣行慈救，大建福田，放生贖命，開宥囚徒，兔諸死罪，拯濟危苦，施惠貧窮，度人造觀，鑄像抄經，於國八方，及有&#28798;分野，五嶽名山，造八方天尊、仙真聖眾，安置供養，保鎮國土，降福消&#28798;。使國土安寧，星宿合度，日月貞明，百姓安樂，疫癘消亡，一切凶寇，應時殄滅，穀稼豐登，男女欣泰，普天和平。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：吾常當以大慈平等，憐念眾生，開度一切，令離諸苦，使得安樂，入眾妙門，成&#26080;上道。但眾生愚迷，不從我教，背正向邪，動犯諸惡，妄想顛倒，煩惱纏身，自落地獄，謂吾不慈。是故從劫到劫，遍歷十方，天上人間，隨代變見，真應化法，撫接因時，善巧機宜，和光救物，濟度一切，廣設因緣，演法說經，普行開度。及諸弟子數若塵沙，充滿人天，行吾經教，救拔危苦，彌歷世間，萬法千方，本期入道。是諸男女，當各至誠，從法觀心，從心取法，明心了法，悟道成真，自&#40580;入妙，由近至遠，轉轉增進，智慧圓明，昇入&#26080;形，會乎空寂，湛然不動，方證至真。未階此地，須建大功，從有相中，次第修習，勇猛精進，勤苦至誠，念念發心，吾悉知覺，凡諸舉意，造眾福田。天上世間，仙真聖眾，善惡童子，金剛神王，三界四司，五帝官屬，隨其起念，記錄抄條，罪福因緣，毫分不失，計功補過，罰罪賞功，積惡滅身，累善隆德，猶彼影響，以應形聲，又如鑑照隨形，好醜終不差也。汝諸男女，宜各慎之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊曰：凡人修善行惡，皆諸天鑒照，眾聖聞知，而國主人王，又復審之，舉動施為，悉天應之。吉則應善，凶則應&#28798;。觀其兆象，以誡其身，清凈&#26080;為，天地和平，擾蕩陰陽，煩濁人鬼，水旱&#28798;癘，草木榮枯，唯國王感之。故為人主，當順天化人，教以道德，愛民養物，寡欲少私，清凈&#26080;為，則身長久，國祚安也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		太上道君及諸會眾，燒香散花，圍遶天尊，一時禮拜，同聲稱善，天地振動，山海波蕩，草木飄揚，一日一夜。天人恐怖，不知所由。於是天尊放五色光，遍照十方，如正中日，天上天下、地上地下、照耀明徹，洞觀&#26080;礙。一切男女，有緣&#26080;緣，咸&#35241;天尊，猶日中像，清凈希有，微妙第一，不可思議。當爾國中諸男女等，身相明了，眾惱消除，智慧增進，咸得長生。時諸聖眾，稽首而退。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#993300">太上洞玄靈&#23539;國王行道經竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
