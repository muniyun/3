<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 
 
-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #993300">水雲集</span></b></p>
		<p style="margin:0cm;margin-bottom:.0001pt">
		<span style="font-family:標楷體;
color:#993300">經名：水雲集。金譚處端述。三卷。底本出處：《正統道藏》太平部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">水雲集卷中</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">崑崙山長真子譚處端述</span></p>
		<p style="line-height: 150%; margin: 0 0cm"><b>
		<span style="font-size: 18.0pt; font-family: 新細明體; color: #993300">詞</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">　　酹江月（念奴嬌）七首</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　吾門三祖，是鍾呂、海蟾相傳玄奧。師父重陽傳妙語，提挈同超三島。慢慢搜真，靈根固養，漸吐黃芽草。無中還有，慧風時送嘉耗。一點瑩徹無窮，週遊沙界，物物圓明好。種種皆空歸本有，內外般般顛倒。此理幽深，清虛縹緲，行者人須到。昏昏默默，暗中賢聖知道。<span lang="EN-US"><br>
		</span>　　<b>又</b><span lang="EN-US"><br>
		</span>
		　　自然之道，&#31104;根元、真正精神圓聚。一點靈光無內外，明徹輝通玄戶。寂淡偏宜，貧閑最好，物外逍遙處。長長不昧，湛然神室常住。無論妙奧難窮，須憑慷慨，認把元陽固。搜取天真勤鍛鍊，觸處般般迴顧。火裹蓮生，山頭焰滅，端的緣相遇。風仙重會，共遊三島雲路。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　一靈真性，又因何、漾入凡胎塵域。迤染浮華貪愛戀，展轉昏迷真跡。曠劫難逃，如今又錯，罪孽重重積。本來模樣，怎生分解尋覓。須屏視聽雙泯，捨情雲水，物外搜玄理。寂寞孤清趣妙有，豈顧形軀瘦役。捉住風&#39112;，玲瓏輝煥，默默烹金液。神丹昭著，死生煩惱寧息。<span lang="EN-US"><br>
		</span><b>　　又</b><span lang="EN-US"><br>
		</span>
		　　玉花漸吐，被清風、催結金蓮光聚。歷劫昏迷齊照破，直透無為門戶。七返迴光，三空覺照，間隔金花處。殷勤鍛鍊，自然嬰&#23033;常住。些子端的幽奇，自從下手，永永基堅固。蓮結瓊芳靈蕙長，深感慈悲頻顧。鼎內雲收，爐中丹結，九轉終重遇。參師雲步，會遊蓬島仙路。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>詠竹</b><span lang="EN-US"><br>
		</span>
		　　愛君嘉秀，對雲菴、親植琅圩叢簇。結翠筠稍津潤膩，葉葉竿竿柔&#32209;。漸胤兒孫，還生過母，根出蟠蛟曲。瀟瀟風夜，月明光透篩玉。雅稱野客幽懷，閑窗相伴，自有清風足。終不凋零材異眾，豈似尋常花木。傲雪欺霜，虛心直節，妙理皆非俗。天然孤淡，日增物外清福。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　上元夜觀月</b><span lang="EN-US"><br>
		</span>
		　　上元佳節，正一輪、西步天渠飛躍。素魄當空澄湛湛，獨現寒光無著。皓彩乾坤，無私遍照，萬古無瑕膜。渾如寶鑑，瑩然懸向寥廓。姑射絳闕瓊樓，群仙赴會，雲墜停鸞鶴。瑞氣祥煙籠寶殿，金碧霞輝交錯。爛醉蟠桃，彩雲歸去，殊袂飄香絡。嵩山逼對，爛銀盤裹期約。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>題酒</b><span lang="EN-US"><br>
		</span>
		　　杜康得妙，釀三光真秀，清澄醇酎。太白仙才乘興飲，一斗佳篇百首。倒載山翁，襄陽童稚，笑唱齊拍手。陶潛籬下，醉眠門外五柳。東里生死俱忘，待賓截髮，陶母款賢友。文舉無憂樽滿酌，香醋頻開笑口。喜遇堯年，醉鄉豐樂，古所希聞有。玉壺春色，祿延益筭眉壽。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">　　神光燦（聲聲慢</span><span style="font-size: 8.0pt; font-family: 新細明體; color: #993300">）十一首</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　譚哥昔日，贍養家緣，積孽有若山丘。因遇仙師東歷，海島三州。勸誘頑愚向善，悟輪迴、捨愛迴頭。隨緣過，守清貧柔弱，雲水閑遊。因過懷州仙府，後閑行貴縣，時遇深秋。迤入嚴冬寒冷，得避無由。不免化些紙布，望諸公、念憶同流。如省悟，結雲朋霞友，物外同修。<span lang="EN-US"><br>
		</span>　<b>　又</b><span lang="EN-US"><br>
		</span>
		　　長真稽首，遍覆諸賢，修行只要心堅。戰戰兢兢日上，常恐生愆。淡素清貧柔弱，未安寧、休做詞篇。真功行，在摧強挫銳，寂寞忘言。無則巡門乞化，對人前休騁，俊雅風顛。藏伏光輝，默默鍛鍊丹田。千朝功夫做就，這些兒暗裹相傳。功行滿，跨祥雲歸去朝元。<span lang="EN-US"><br>
		</span>　<b>　又</b><span lang="EN-US"><br>
		</span>
		　　當初學道，迤入玄門，逍遙物外優遊。占住菴兒日夜，不免尋求。殷勤來來往往，惹塵勞、怎悟真修。這蹤跡，看何時功滿，得赴瀛洲。瞥地廓然猛省，勘元初一點，有甚閑愁。落魄婪&#36525;雲水，恣訪仙儔。有似開籠俊鷂，又還如解&#37825;猿猴。我去也，把般般打破便休。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b><span lang="EN-US"><br>
		</span>
		　　奔名逐利，愛慾牽纏，昏昏轉轉迷蒙。虛幻浮華不覺，暗易顏童。百歲雲間電閃，限臨頭、那肯從容。不肯悟，到如斯悔懊，箇箇還同。速悟前途險路，早迴頭步步，卻入仙宗。袍布青巾，結交霞友雲朋。休外他搜密妙，認靈源、蓮結丹紅。趣真處，翫山頭明月清風。<span lang="EN-US"><br>
		</span>　　<b>又</b><span lang="EN-US"><br>
		</span>
		　　茫茫苦海，逐浪隨波，便宜識取抽頭。恩愛妻兒都是，宿世冤讎。因循浮華光景，把元陽、拋撒無休。限到也，看賢家著甚，計脫冥幽。不悟如斯巇嶮，騁機關日夜，計較貪求。頃刻輪迴，千生萬劫沈流。猛捨投玄入妙，兔三塗、六道經遊。早下手，與風人物外，結取朋儔。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　茫茫苦海，逐浪飄淪，癡如蜂蜜蛾燈。一向迷迷妻妾，兒女恩情。遭他恁般擊絆，限臨頭、獨赴泉冥。如省悟，棄浮華恩愛，處靜修行。細細塵情疏減，漸棲心養氣，隱跡埋名。淡飯麤衣，默默保鍊靈明。迤而真人現也，向無中、金玉成形。大丹熟，這一靈真性，永永存存。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　贈穆先生</b><span lang="EN-US"><br>
		</span>
		　　修行門戶，&#21465;次通知，先須屏子休妻。猛捨塵情寂寞，瀟灑相宜。無則街前展手，禦寒時、紙布為衣。隨緣過，守清貧柔弱，火滅心低。日用擒猿縛馬，處無為清淨，暗契真師。境滅心忘，神凝氣結靈芝。得得逍遙自在，任詩詞、勸誘愚迷。功行滿，指蓬瀛路穩，跨朵雲歸。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　贈趙先生</b><span lang="EN-US"><br>
		</span>
		　　趙仙入道，猛烈投玄，割除頓悟浮華。對境修持不若，火長蓮花。予今誠言少付，遇戈矛、寬納教他。若有病，便菴中如死，也莫還家。常傚如斯堅志，管聖賢暗裹，昭一鑒無差。火滅煙消，靈腑自吐黃芽。無私性停命住，意心清、玉結丹砂。功行滿，赴蓬萊鶴引，彩仗雲霞。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　贈張九郎</b><span lang="EN-US"><br>
		</span>
		　　天堂地府，善惡由心，死生迷悟爭先。悟捨家緣忘心，展手街前。淡素清貧柔弱，任雲水、遊歷飄然。持堅志，守天長地久，永永綿綿。舊孽如將消盡，定聖賢玄妙，暗裹相傳。意淨心清，自是寶結丹田。若有分毫故犯，返招殃、罪孽難言。如了了，赴蓬萊三島，做箇神仙。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>寄長安馮師兄</b><span lang="EN-US"><br>
		</span>
		　　勸人行善，自做修行，兩般於道相宜。須避俗中鄉土，且要相違。妙藥沈痾救護，更不擇、貴賤高低。自然理，傚隴西師父，戒行行持。修鍊須憑猛志，似大川山嶽，安穩無移。外行周圓，他日得處無為。雲水逍遙自在，氣神和、功行雙齊。大丹熟，指蓬瀛穩路，&#25658;朵雲歸。</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　寄長生劉師兄</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　處端稽首，上覆劉仙，一別倏忽三年。每遇臨風對月，思渴高賢。忽爾遽承教字，方就審、法候安然。弟且喜，無勞齒&#37682;，存念綿綿。自愧塵緣未斷，在磁洛兩郡，且恁隨緣。不果來期，希恕老拙無愆。首春即當拜覲，履高秋、頤素不宣。處端望，師兄通妙几前。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>滿庭芳六首</b><span lang="EN-US"><br>
		</span>
		　　欺昧成家，慳貪積富，靜言獨坐思量。養他數口，罪孽自家當。催促光陰似箭，纔青鬢、容改衰蒼。百年裹，誰人盡數，兀兀謾羅張。身強。聞早悟，知愆悔過，速改行藏。向閑中細細，增福消殃。更有高明大志，拋韁&#37825;、物外飄颺。修行好，遊山翫水，日用爇心香。<span lang="EN-US"><br>
		</span>　　<b>又</b><span lang="EN-US"><br>
		</span>
		　　煙歛雲收，蟾孤秋靜，湛然獨顯希夷。常從坦蕩，默默飲刀圭。寶鼎祥煙攢聚，氣神會、結就靈芝。閑遊好，飄飄雲水，物外訪相知。隨時。緣分過，飢來覓飯，逐處投棲。任忙忙烏兔，物換星移。且恁塵中閑散，功成後、別有師期。將歸去，一輪明月，獨步赴瑤池。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　<b>又</b><span lang="EN-US"><br>
		</span>
		　　咄這憨牛，頑狂性劣，侵禾逐稼傷蹂。鼻繩牢把，緊緊刀須收。舊習無明常亂，加鞭打、始悟迴頭。忘思處，孤峰困臥，默默萬緣休。漸犨。前步穩，芒兒閑散，心意何留。趨雲山自在，真樂&#35596;謳。蓑笠閑堆古岸，短笛弄、新韻悠悠。黃昏後，人牛歸去，唯見月當秋。<span lang="EN-US"><br>
		</span>　<b>　又</b><span lang="EN-US"><br>
		</span>
		　　莫覓東西，休搜南北，玄真只在身中。萬緣齊斷，神氣始和沖。衹要君心慷慨，慧刀舉、劈破昏蒙。還知否，般般撒手，性命可圓容。真空。離色相，閑閑閑裹，慢慢休&#24961;。恁婪&#36525;布素，物外飄蓬。飢則巡門覓飯，飽來後、明月清風。逍遙處，哩唆囉唆，落魄恁西東。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">　　贈濬州王三校尉</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　蛾戀燈光，蜂貪花蜜，問君終久如何。欲成修鍊，須出黑風波。慧劍攀緣割斷，離鄉土、趙卻娘哥。煙霞客，水雲步穩，隨分養天和。消磨。除舊孽，婪&#36525;布素，信任磨拖。興詩詞吟詠，舌誕唇歌。古往今來達士，自家與、無少無多。神仙話，休論蓬島，似是上高坡。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>贈福昌縣趙殿試</b><span lang="EN-US"><br>
		</span>
		　　儒業尊高，文章顯貴，筭來世路榮奢。苦心勞志，求望步雲霞。假使登科攀桂，黃糧夢、空悟咨嗟。無常到、相如老杜，著甚理逃趖。浮華。須勘破，塵緣擺脫，物外生涯。趣閑閑雲水，保鍊根芽。得得心清意淨，三光秀、凝結丹砂。功成也，三清舉過，超上大羅家。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>水龍吟</b></span><b><span style="font-size: 8.0pt; font-family: 新細明體; color: #993300">四首</span></b><span lang="EN-US" style="font-size: 8.0pt; font-family: 新細明體; color: #993300"><br>
		</span><span style="font-family: 新細明體; color: #993300">
		　　欲修無上菩提，便合下手須頭段。莫令帶水，拖泥土粘，諾些兒縈絆。生死明來，也全無在，自家決斷。把凡胎濁骨，煙霞路上，輕輕漸，都抽換。步步清涼彼岸。趣閑閑、忘機休筭。煙消火滅，冰凝玉結，長生侶伴。自得真空，妙玄因作，無人我觀。待丹成九轉，重陽再會，遊蓬萊館。　　</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b><span lang="EN-US"><br>
		</span>
		　　本初一點來時，幸然體態淳和好。迤生增愛，緣塵蒙昧，無窮真寶。箇箇人迷，到如斯盡，逐情生老。把仙胎容易，浮沈苦海，隨波浪，成虛耗。速悟輪迴返照，把塵心、須當顛倒。煙消火滅，冰凝玉結，長生芝草。默默志論，討常堅守，自家爐&#31432;。向三千功裹，慇勤鍛鍊，定將來了。<span lang="EN-US"><br>
		</span>　<b>　又</b><span lang="EN-US"><br>
		</span>
		　　世傳海有三山，內藏羽化仙芝草。秦皇信此，使令徐福，東遊蓬島。雲水風濤浩浩，男女舟中成老。望仙源縹緲，煙波杳杳，肝腸斷，何時到。堪嗟人迷顛倒，謾區區、空生煩惱。不知自起，妄塵遮礙，先天真寶。頓悟家緣，掉守清淨，無為功了。得心清意靜，性圓丹結，餌仙芝草。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　瑞雲捧出三峰，上真下化宸遊地。祥雲深鎖，瓊樓寶殿，琳宮幽邃。萬頃嵐光裹，依稀降、玉泉蓮水。望仙人掌上，彎彎初月，常晶瑩，無瑕翳。碧幛層層蒼翠，亂峰巔、猿叫鶴唳。我來感歎，塵中韁絆，恩情名利。&#28378;&#28378;甘隨，逝波流轉，幾人攀躋。現停停雲漢，安然不動，作陰陽髓。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　如夢令</b></span><b><span style="font-size: 8.0pt; font-family: 新細明體; color: #993300">二十一首</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		　　鏡藥收來守拙，不遇知音難說。古鑑要予磨，點處便交光徹。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">歡悅，歡悅。&#34926;出一輪明月。<span lang="EN-US"><br>
		</span>　　<b>又</b><span lang="EN-US"><br>
		</span>　　竹笠竹冠竹&#26880;，與我日常為伴。坐臥去來空，便是清涼彼岸。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">風漢，風漢。日月輪催不管。<span lang="EN-US"><br>
		</span>　　<b>又</b><span lang="EN-US"><br>
		</span>　　只把靈臺頻掃，惜取自家真寶。火裹長蓮花，便是修行玄奧。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">顛倒，顛倒。境滅心忘了了。<span lang="EN-US"><br>
		</span>　　<b>又</b><span lang="EN-US"><br>
		</span>　　一片靈空為伴，因把慾情割斷。日上鍊虛無，常住神堂古觀。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">風漢，風漢。此外別無手段。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　隨分養營皮袋，坐臥去來明快。境上樂閑遊，些子無生罣礙。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">忍耐，忍耐。占得逍遙自在。<span lang="EN-US"><br>
		</span>　<b>　又</b><span lang="EN-US"><br>
		</span>　　物外遨遊落魄，步步清涼雲腳。閑裹弄虛空，別有蓬萊期約。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">這看，這看。細細人情除削。<span lang="EN-US"><br>
		</span>　　<b>又</b><span lang="EN-US"><br>
		</span>　　大道無名無說，休想謾生分別。火滅與煙消，便是良辰佳節。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">宜拙，宜拙。認取春花秋月。<span lang="EN-US"><br>
		</span>　　<b>又</b><span lang="EN-US"><br>
		</span>　　大道根元歸素，絕盡人情思慮。火滅與煙消，認取元陽收固。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">此做，此做。便是長生捷路。<span lang="EN-US"><br>
		</span>　　<b>又</b><span lang="EN-US"><br>
		</span>　　因遇重陽師父，引入全真門戶。慧火鍊靈空，不敢胡行一步。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">一步，一步。一步近如一步。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　<b>又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　清靜無為做徹，高下休生分別。滅盡我人心，自有真師提挈。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">提挈，提挈。雲綻家家明月。<span lang="EN-US"><br>
		</span>　　<b>又</b><span lang="EN-US"><br>
		</span>　　日用滌除塵垢，擒縛馬猿不走。展手向街前，守一不生貪構。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">貪構，貪構。怎得功成行就。<span lang="EN-US"><br>
		</span>　　<b>又</b><span lang="EN-US"><br>
		</span>　　不染俗情非是，不慢下貧趨貴。不敢受人欽，自在逍遙雲水。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">雲水，雲水。守一無為徹底。<span lang="EN-US"><br>
		</span>　<b>　又</b><span lang="EN-US"><br>
		</span>　　休訝弟兄不喘，只要人情疏遠。不敢受人欽，不喜輕肥杯臠。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">舒展，舒展。鍛鍊丹砂九轉。<span lang="EN-US"><br>
		</span>　<b>　又</b><span lang="EN-US"><br>
		</span>　　落魄無拘野叟，自在逍遙閑走。他日返家山，重會雲朋霞友。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">知友，知友。共飲蟠桃仙酒。<span lang="EN-US"><br>
		</span>　<b>　又</b><span lang="EN-US"><br>
		</span>　　日用靈光內鎖，保護真心木破。金玉得凝澄，生死無由近我。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">功果，功果。歸去獨&#25658;雲朵。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　寄濬州道友王四郎</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　傳語濬州道友，休戀隨情花柳。最好逐譚風，保護形軀不朽。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">不朽，不朽。共飲長生仙酒。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>贈王三校尉宅三姑姑</b><span lang="EN-US"><br>
		</span>　　欲做俗中修鍊，先滅我人分辯。柔弱守清貧，堅忐始終無變。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">真善，真善。損己利他方便。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>贈修武賈信實</b><span lang="EN-US"><br>
		</span>　　入道先生姓賈，日用持心低下。要見本來真，閑裹擒猿捉馬。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">擒耍，擒耍。須效譚風害&#30210;。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　贈張李二公道友</b><span lang="EN-US"><br>
		</span>　　堪歎浮生不久，盡迷氣財色酒。如悟捨塵緣，共結雲朋霞友。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">知友，知友。保護身軀不朽。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>贈閿鄉縣酒賈</b><span lang="EN-US"><br>
		</span>　　深愛賈公吉善，水雲遊歷玄便。他日處無為，得得虎龍交戰。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">交戰，交戰。丹結永除千變。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　述懷<span lang="EN-US"><br>
		</span></b>　　一點靈光不昧，出入往來無礙。處處現圓明，物物頭頭應解。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">寧耐，寧耐。萬禍不能侵害。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　<b>西江月</b></span><b><span style="font-size: 8.0pt; font-family: 新細明體; color: #993300">八首</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		役我盡因心意，滌除般若玄機。不勞南北與東西，方寸些兒便是。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		寶鑑塵埃蒙昧，須從磨鍊輝輝。光明一點照無為，直入蓬萊幽遽。<span lang="EN-US"><br>
		</span>　　<b>又</b><span lang="EN-US"><br>
		</span>學道休於外覓，靈苗出自心田。鐵牛耕透見根元，全在殷勤鍛鍊。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		認證元初面月，端身勿使邪偏。六鈞弓硬拽來圓，箭箭紅心有驗。<span lang="EN-US"><br>
		</span>　　<b>又</b><span lang="EN-US"><br>
		</span>頓悟輪迴入道，時中鍛鍊綿綿。存存損損恁專專，要免將來流轉。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		火滅蓮開五葉，煙消玉結三田。欲超無上離人天，了取空虛古殿。<span lang="EN-US"><br>
		</span><b>　　又</b><span lang="EN-US"><br>
		</span>欲入全真門戶，行住坐臥寂寥。存心乞化度中朝，塵事般般屏了。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		莫論黃芽白雪，休搜龍虎嬰嬌。色財無掛火煙消，便是蓬萊三島。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		堪歎光陰迅速，日生思慮憂愁。憨憨甘作逝波流，迷戀氣財色酒。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		日月暗催人老，利名不使心休。爭如放下觀山頭，明月家家盡有。<span lang="EN-US"><br>
		</span>　<b>　又</b><span lang="EN-US"><br>
		</span>寒後添些紙布，飢來展手巡街。殘羹冷飯且充齋，柔弱清貧遠害。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		萬禍皆因心起，無心無禍無災。自從心定守真胎，雲水逍遙自在。<span lang="EN-US"><br>
		</span><b>　　又</b><span lang="EN-US"><br>
		</span>寒後添些紙布，飢來乞覓殘餘。野情喜不擇麤疏，且要遮形楂肚。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		自歎愚蒙過甚，徒勞設藥防拘。從今放下樂清虛，做箇憨憨暮故。<span lang="EN-US"><br>
		</span><b>　　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		作伴修行未是，飄飄物外行持。孤雲野鶴任東西，何有些兒礙滯。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		淡飯尋他兩頓，清清淨淨無為。寂寥瀟灑最相宜，別有一般滋味。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><b><span style="font-family: 新細明體; color: #993300">　　行香子</span><span style="font-size: 8.0pt; font-family: 新細明體; color: #993300">二首</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		得得無修，無惑無求。放心閑、無喜無憂。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">逍遙自在，雲水閑遊。趣空中玄，玄中妙，妙中幽。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">落魄婪&#36525;，垢面蓬頭。恣陶陶、真樂歌謳。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">隨緣一飽，真箇風流。這般來無，無來有，有來由。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　<b>又</b><span lang="EN-US"><br>
		</span>朝也防心，暮也防心。恐心生、熟景來侵。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">多能術藝，書畫棋琴。更不生貪，不著愛，步瑤岑。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">善也由心，惡也由心。善心閑、惡意狂尋。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">心生虛度，日月光陰。便如雲行，如水去，訪知音。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><b><span style="font-family: 新細明體; color: #993300">　　雲霧斂</span><span style="font-size: 8.0pt; font-family: 新細明體; color: #993300">三首</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		匿光輝，認愚鹵。兀兀騰騰，閑裹尋閑步。垢面蓬頭衣&#32383;縷。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		乞食忘慚，方稱煙霞侶。絕驕矜，趣真素。不受人欽，不擇貧卑處。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">認正丹陽師父語。了了惺惺，功滿歸蓬路。<span lang="EN-US"><br>
		</span>　　<b>又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		做修持，休輕侮。認取雲中，細細清清雨。淨淨泠泠靈芽吐。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		心外尋求，謾了虛辛苦。坐與行，臥與住。閑裹閑搜，閑暇逍遙做。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">結就金花開玉戶。一道光明，直射無為路。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		告行人，聽少訴。著假求真，也好迴頭顧。勘驗行藏休慕故。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		不合虛無，怎得蓬瀛住。認元初，歸瑩素。勤拭靈臺，勿使塵埃污。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">心上貪瞋癡盡去。暗裹功成，有箇真師度。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>臨江仙</b></span><b><span style="font-size: 8.0pt; font-family: 新細明體; color: #993300">三首</span></b><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		得得全真真妙理，無為無作無修。自然清淨行功周。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		祥雲圍絳闕，瑞氣繞瓊樓。心似閑雲無堅礙，身同古渡橫舟。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">真空空界可相酬。白牛眠露地，明月照山頭。<span lang="EN-US"><br>
		</span>　　<b>又</b><span lang="EN-US"><br>
		</span>虛幻浮花休苦戀，南辰北斗頻移。暗更&#32209;鬢盡成絲。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		百年渾似夢，七十古來稀。奉勸人人須省悟，輪迴限到誰知。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">修行宜早不宜遲。從前冤孽罪，要免速修持。<span lang="EN-US"><br>
		</span>　　<b>又</b><span lang="EN-US"><br>
		</span>稽首吾門諸道友，降心向外休尋。等閑容易費光陰。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		修行何是若，不了我人心。滅取無明三孽火，勿令境上相侵。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">本來一點沒昇沈。真閑如得得，步步上高岑。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　連理枝</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		浮世愚癡輩，一向貪名利。愛海恩山，构繫鎮迷，酒色財氣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		筭榮華富貴電中光，好迴心改悔。早早尋出離，默默搜玄秘。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		寂淡貧閑，隨緣度日，道人活計。守無為清淨行功周，赴瑤池宴會。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>贈京兆府安王解元<span lang="EN-US" style="background: lime">#1</span></b><span lang="EN-US"><br>
		</span>太原公疾苦，聽予告切。聖賢待把伊提挈，好休歇。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">筭人生七十，古來云少，看看到也。做箇放下&#20915;烈。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		割攀拽，趣閑閑，歸瑩素，安恬養拙。認靈源，鍊磨明徹。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		從前孽，向三千功裹，徐徐消滅。青山&#32209;水，五人共賞風月。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　〔釆桑子〕<span lang="EN-US"><br>
		</span>　　贈獲嘉王法師</b><span lang="EN-US"><br>
		</span>譚風偏喜王三父，夙世良緣。休更推延。妻惡兒嫌出世廛。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		修行外用無為作，囚馬擒猿。不返家園。定做逍遙物外仙。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　<b>驀山溪</b></span><span style="font-size: 10.0pt; font-family: 新細明體; color: #993300">二首</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		修行鍛鍊，休覓嬰和&#23033;。認取本元初，起塵埃、須除莫惹。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		常生正覺，宜向觸來看，絕人情，去浮囂，俗事般般捨。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		長行坦蕩，閑裹調和假。空裹做真修，恁清清、泠泠脫灑。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		日中靜損，真正合虛無，樂逍遙，趣閑閑，步步無生也。<span lang="EN-US"><br>
		</span>　<b>　又</b><span lang="EN-US"><br>
		</span>塵中碌碌，虛幻名和利。休恁苦勞心，鎮區區，傷神損氣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		迴頭是老，悟即便抽身，擠榮華，絕財色，樂道超浮世。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		恩情愛戀，鼎內如魚戲。休論早修持，甚一日、推他一日。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		風人低勸，微語破迷癡，早下手，速為之，做箇前程計。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　<b>青玉案喝馬</b><span lang="EN-US"><br>
		</span>師真引入修行路，默默無言句。慢慢持修歸真素。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">般般返照盡成空，馬兒悟。證內外，無塵慮。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">真清真淨投真處，細細搜尋妙玄趣。勘破浮華清虛做。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">降魔劍斷孽緣休，馬兒度。步步入長生戶。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　阮郎歸</b></span><span style="font-size: 10.0pt; font-family: 新細明體; color: #993300">二首</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　<b>詠茶</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		陰陽初會一聲雷，靈芽吐細微。玉人製造得玄機，烹時雪浪飛。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		明道眼，醒昏迷，苦中甘最奇。些兒真味你還知，煙霞獨步歸。<span lang="EN-US"><br>
		</span>　<b>　又</b><span lang="EN-US"><br>
		</span>閑閑雲水任東西，靈空一片隨。昏昏默默往來飛，前程事已知。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		真大道，出塵機，般般種種離。重陽許我白牛兒，而今便是誰。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　<b>　卜算子</b></span><span style="font-size: 10.0pt; font-family: 新細明體; color: #993300">三首</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">四大因緣做，苦海憑船渡。一</span><span style="font-size: 12.0pt; font-family: 新細明體; color: #993300; background: lime"></span><span style="font-family: 新細明體; color: #993300">清風到岸頭，得上無生路。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		人歎風貧苦，我步閑閑趣。脫體全空沒一文，勝似石崇富。<span lang="EN-US"><br>
		</span>　<b>　又</b><span lang="EN-US"><br>
		</span>自入玄門戶，寂淡清虛做。靜裹披搜四假身，勘破塵行路。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		悟上還重悟，得得真閑趣。收住身中無價真，豈逐人情去。<span lang="EN-US"><br>
		</span>　　<b>又</b></span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		風漢閑中做，彼岸神舟渡。萬里晴空無片雲，月照曹溪路。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		割斷冤情苦，默默明玄趣。一任傍人笑我貧，肚裹非常富。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">水雲集卷中竟</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300; background: lime">
		#1</span><span style="font-family: 新細明體; color: #993300">此詞牌不明。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
