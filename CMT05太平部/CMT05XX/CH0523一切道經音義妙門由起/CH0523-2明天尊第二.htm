<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		一切道經音義妙門由起</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #993300">
		經名：一切道經音義妙門由起。唐玄宗御製序，史崇玄等奉敕較編撰。原本一百十三卷。現僅存序文及《妙門向起》，合為一卷。底本出處：《正統道藏》太平部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300"><font size="5">明天尊第二</font></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《老子道經》云：無狀之狀，無物之象，是謂惚恍。又云：惚恍中有象，杳冥中有精，其精甚真，其中有信。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《太上太真科》云：虛皇金闕玉帝最貴最尊，無生無死，湛然常住。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《太玄都玉京山經》云：太上曰：夫玄都玉京山有七寶城，城有七寶宮，宮有七寶玄臺，即太上無極虛皇大道君之所理，諸天大聖、天尊帝王、高仙真人各各持齋，奉法宗太上虛皇於此矣。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《太玄真一本際經》云：太上道君曰：我以宿慶，觀睹法王訓喻經戒，如蒙顯職，總統三界，攝御萬神，過泰之恩，莫以為喻。然登道位，皆悉因師。我虛皇太上大道君本行所修，《靈寶五篇》、《升玄內教》，輪轉劫數，無極無窮，終天說之，亦不能盡。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《靈寶經疏》云：虛皇太上者，天尊之師也。虛者，有而無質；皇者，光也，煌也。亦以虛寂明其體，光煌表其德也。一曰虛無，一曰虛帝，一曰皇一，又號帝一也。虛無者，虛泊無形也。帝者，諦也，言精應審諦也。一者，本元，亦謂尊高無二也。明天尊以虛寂為師、智慧無礙，光明洞照也。此皆號異而體同也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		天尊弟子即太上道君也。天尊周化十方，既將過去，又錫道君太上之號，為接化之主。前後二君皆稱太上，為一切之師宗也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《靈寶無量經》云：元始祖劫，化生諸天，開明三景，是為天根。上無復祖，唯道為身。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《正一經》云：大道布化，含養一切，生成萬物，安天置地，設日月星辰、山川嶽瀆，各立靈官、主司、真人、道士，攝化統理。天地相合，生化萬物，太一天尊主之。一切曹府，布化生育，總係北極太一天尊也。</span><span style="font-size: 8.0pt; font-family: 新細明體; color: #993300">即《太平經》云北極天君也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《天師請問經》云：正一真人問道君曰：不審元始天尊未得道時，宗祖所因，本根元起，其事云何？伏願顯示，令眾見明。道君答曰：夫道，無也。無祖無宗，無根無本，一相無相，以此為元。既稱元始，何復有宗本者耶？雖復運導一切，道為最尊，常在三清，出諸天上。以是義故，故號天尊，或號玉帝，或號高皇，隨順一切也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《洞神經》云：大道降神，應接一切，或有名無字，有字無姓；或有位號，姓名亦無，各由感致，參差不同。是謂正神，皆道應化。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《靈寶開天經》云：太上道君曰：天地未分，混沌之中，無光無象，無祖無宗，唯有於道，湛寂自然，杳冥恍惚，真精獨存。分氣下降，應生一元，自此變化，三氣復存。元始者，道之應化，一之凝精，至真不雜，內外清純，因氣感生。轉變自然，因機赴會，玉質金容，為眾物本，故稱元始焉。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《靈寶齋儀》云：過去高上玉皇天尊、未來太極天尊、見在元始天尊。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《太上業報因緣經》云：始有天地，龍漢之初，吾號無形，化在玉清境，出《大洞真經》，下世教化，為萬天玄師、無上法王。延康之時，吾號無名，化在上清境，出《洞玄寶經》，下世教化，為三界醫王、太上真尊。赤明開運，吾號梵形，化在太清境，出《洞神仙經》，下世教化，為十方導師。又云：至極天尊，開皇改運，吾號虛皇，化在元陽宮中，敷明三洞，下化人間，稱太上道君焉。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《大洞真經》云：上清高聖太上大道君者，蓋玉晨之精氣、慶雲之紫煙。玉暉曜煥，金映流真，結化含秀，包凝立神，寄胎母氏，育形為人。母妊三千七百年，乃誕於西那天鬱察山浮羅之嶽丹玄之阿矣。受籙紫皇，位司高仙，振風朱素，朝會萬神，玄淵峨岑，太音彌芬。希想玉真之虛霞，上清之靈晨，再登紫陛，三飛瓊闕，四賓太素，五晏琳室，&#25658;握五老，洞源極密，於是受書玉虛，眺景上清，位為太上高聖玉晨大道君，理&#34306;珠玉闕館七映紫房。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《太平經》云：能得太上之心者，皆無形自然。天仙大人有真道，乃能得太上之心。餘者何因得與相見乎龍景？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《九文紫鳳赤書經》云：太上道君時晏景龍之輿，策虛&#32209;軿，群仙列侍，廣樂虛庭，神暢啟於妙覺，發詠動乎金章。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《本行經》云：太上道君曰：我濯紫晨之流芳，蓋皇上之冑。我隨劫死生，世世不絕，恒與靈寶相值同出。經七百億劫中，會青帝劫終，九氣改運，於是託胎於洪氏之胞，凝神瓊胎之府，積三千七百年，以赤明開運，歲在甲子，誕於扶刀蓋天西那玉國浮羅之嶽，復與靈寶同出度人。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《真誥》云：太上者，道之子孫，審道之本，洞道之根，是以為上清真人，為老君之師。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《三天內解經》云：幽宴之中，生乎空洞；空洞之中，生乎太無；太無變化，生玄、元、始三氣，混沌相因，而化生玄妙玉女。玄妙玉女生後，混氣凝結，化生老子。老子，老君也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《老子襟帶經》云：老子曰：吾乃生乎無形之先，起於太初之前，行乎太素之元，立於太眇之端，浮遊幽虛之中，出入杳冥之門。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《道德經序訣》云：老子體自然而然，生乎太無之先，起乎無因，經歷天地終始，不可稱載。又云：世人謂老子再降於周代。老子之號始於無數之劫，其杳杳冥冥，眇邈久遠矣。開闢已前，復下為國師，世世不絕，人莫能知之。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《樓觀本記》云：尹喜遇老君，老君拜喜為無上真人，號曰文始先生，方遠觀四海八紘之外。又上升九天，謁太上玉晨大道君焉。道君令下化西域，條支、安息、昆吾、大秦、罽賓、天竺，周流八十一國，作浮屠之術，以化胡人。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《真誥》云：老子者，太上之弟子。年七歲而知長生之要，是以為太極真人。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《玄妙內篇經》云：玄妙玉女者，玄、元、始氣混沌相因，化成二氣，八十一萬億歲後化生玄妙玉女。自玄妙玉女生後，三氣變化，五色玄黃，大如彈丸，入玄妙口中，乃即吞之，八十一歲乃從玄妙玉女左腋而生，生而白首，故號為老子。老子者，老君也。受太上重任，成天立地，帝帝出為國師。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《道君列紀》云；後聖以共和七年三月德合日始育於此國天剛靈鏡山下李氏之家。年五歲，仍好道樂真，言願成章。年二十，有金姿玉顏，遂棄家離親，起跡風塵，浮遊名山。悟三氣而合變，冥神樞以齊真。抗其志也虛玄，執其誠也極微。栖心於霄景之外，抱素隱乎縫掖之中。內德圓充，外累遠判。屏仙羅於地陸，尋上真乎紫館。遂致天帝下教，流光拔粲，授以《鬱儀大章》、《大洞真經》，給以曲晨飛蓋，飲以徊玄玉精，貽以素羽玄翮，以升八方矣。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《玄妙內篇》、《高上老子內傳》並云：老君從李母左腋而生。初李母晝寢，夢太陽流光入口，因而吞之，遂覺有娠，七十二年於李樹下生。老君指樹曰：此為我姓也。至幽王時，老君從十二玉女、二十四仙人，并與鬼谷等俱乘白鹿，出西關，北之崑崙矣。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《老子經》云：號老子者，道之應形也。形見名出，號遂生焉。而才德周備，兼該濟度，功業無雙，誨誘無倦，總曰無上老子玄中大法師。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《無上真人內傳》云：尹喜曰：敢問大人姓字。老子曰：吾姓字眇眇，從劫至劫，非可悉說。故前後不能以姓字具示世間矣。吾今姓李，名耳，字伯陽，外字老聃。又云：夫太上、老子、太一元君《真形圖》此三聖，亦可為一人耳。太上頭並自然髻，項映天光，著九色錦繡華文之帔，衣天衣。二聖七色之帔，各坐蓮華之上。太上為師。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《寶玄經》云：一號自然，二號無極，三號大道，四號至真，五號太上，六號老君，七號高皇，八號天尊，九號玉帝，十號陛下。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		《高上老子本紀》、《玄中記》、《瀨鄉記》、《神仙傳》、《出塞記》並云，老子為十二帝師；或云為十三聖師。伏犧時出為師，號鬱華子；神農時出為師，號大成子；祝融時出為師，號廣成子；蒼頡時出為師，號黑精子；帝嚳時出為師，號赤精子；黃帝時出為師，號力牧子，又稱大成子；帝堯時出為師，號務成子；帝舜時出為師，號尹壽子；夏禹時出為師，號季胥子；湯時出為師，號錫壽子；文王時出為師，號燮邑子，為守藏史；武王時出為師，號育成子；成王時出為師，號經成子；康王時出為師，號郭叔子；昭王時遂退官，西化胡；孔子時出以為師，號曰老子。</span><span lang="EN-US" style="color: #993300">&nbsp;</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
