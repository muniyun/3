<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:#993300">道典論</span></b></p>
		<span style="font-size: 12.0pt; font-family: 標楷體; color: #993300">
		經名：道典論。四卷。不著撰人。底本出處：《正統道藏》太平部。參校版本：敦煌等本：一、<span lang="EN-US">S .3547
		</span>，二、<span lang="EN-US">P .2920</span>（簡稱敦煌本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		道典論卷之三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">誹謗</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《上清隱書龍文經》云：人多偽薄，不明至理，罪障根深，疑惑真正，儻聞微妙，更生毀謗，輕慢不信，致墮惡道，風刀苦毒，歷劫不兔。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《昇玄經》云：太上曰：若有誹謗此經者，死入地獄，受考三官，見世癩病。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　　又云：竇子明曰：世人迷惑，貪求自恣，不識至真，諂偽疾佞；或妒賢嫉能，更相謗毀；或諍色欲，陰相咒害；或恃強勢，凌易孤弱；或自是非彼；或作小善，旬月之間不能至誠，便求見效，未應之須便忽宿命之言無報應，喻如田家種穀，春種秋望乃得其實，種而待炊，不解餓死，修福行善，亦復如是，福積成慶，禍積成殃，皎如日光，而人不信，可不哀哉！</span><span style="font-family:&quot;New MingLiu&quot;;color:#993300">
		</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">　　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">毀辱</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《明真科經》云：無極世界，男女之人，生世立行，評論道德，毀辱天真，不信經法，口是心非，潛行謀惡，其罪深重，死受苦毒，縱還人中，當生邊夷，非人之類，百惡所歸，以報宿對，永去人道，無有歸期，流連罪門，生死莫知。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">攻擊</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《明真科經》云：無極世界男女之人，生世所行，評詳四輩，攻擊天人，死受酷對，長淪惡根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《昇玄經》云：道言：人生受筭，不信經教，訾毀神真，&#20915;駭縱心，殺罰非度，罵譽天地，攻擊真人，為玄司眾鬼所奏，聞徹太空，吾當下司命付酆都，滅其定筭，修短之次，行之不改，斷種滅嗣，蒸嘗絕矣。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　《法輪經》云：道言：吾嘗歷觀諸天，見有百姓子男女之人，攻根伐主，謗擊賢人，諂害忠良，滅人之命，死魂彌訴，斯罪深重，致招今對諸苦，備經萬劫，當還生邊夷之國，有人之形無人之情。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:#993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">耽酒</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《太上說智慧消魔經》云：太上曰：酒為水穀之精，善能宣通氣液，節之接靈益性，縱之乖神損生，耽湎致死，非智慧也。</span><span lang="EN-US" style="font-family:&quot;New MingLiu&quot;;color:#993300"><br>
		&nbsp;&nbsp; </span><span style="font-family: 新細明體; color: #993300">
		《盟威經》云：太上曰：高才英秀，唯酒是情，麵&#31989;薰心，性情顛倒，破壞十善，興隆十惡，四達既荒，六通亦塞，急宜除之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《老君威儀令經》云：君子飲酒以欣慶，小人飲酒以興爭，有二十四事各明依按善共奉行，違令一事非子弟也。一，飲酒醉時則臣不敬君，君或驕暴，妻不承夫，子不孝父。二，醉便亡失道德，調戲無度。三，醉隨口而言，言語輕慢，不顧尊卑。四，醉便坐不自安頗我低昂。五，醉臥便利，嘔吐爛漫。六，醉便迷荒，無所畏忌，意欲擊虎，或投水入火。七，醉道說人陰私之事。八，醉便輕口泄言，言無所畏。九，醉臥時狀如死人，了無所知。十，醉時來歸，家室大小見之逆走，甚見虎賊。十一，醉或致疾病面色痿黃。十二，醉便獨臥道中，所持物皆棄失之。十三，醉貪酒以取家財物，以用飲酒，坐之貧困。十四，醉便罵天神，脫衣狂走，逢人共&#39724;。十五，醉便輕盜取，不避親疏。十六，醉便不以惡為惡，不以善為善？十七，醉便破壞家中什物。十八，醉不憂家事，不念妻子。十九，醉便王事不修，坐之逸退。二十，醉便坐之致&#28798;，或為軍將坐酒破軍，軍事不速。二十一，醉便墮馬顛倒，遂仆傷於面目。二十二，醉便恍惚，事業廢置，田蠶不登。二十三，醉久則糜腸爛胃，損失身命。二十四，醉傷神亂氣，損德敗真，可不慎之。《明真科》曰：無極世界，男女之人，生世立行，耽酒好色，恍惚失性，猖狂迷惑，五情亂離，去神損氣，因醉會欲，為惡不覺，叫喚罵詈，獨作無對，打擊善人，穢慢道法，謗毀經教，背真入偽，違負口信，欺誘四輩，所行失道，罪有深逆，死受重對，魂魄苦劇，摙汲瞑波，以灌四瀆，&#35713;役江河，晝夜無息，銀鐺杻械，相牽流曳，冥冥長夜，終無解脫萬劫，當生賤人之中，貧窮陋疾，人之所惡以報宿怨，因緣之對福路日遠，罪根日結，不得開度，無由得出。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《飛天人說頌》曰：好酒失本行，五神并猖狂。死汲溟波水，灌沃四瀆中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">放蕩</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《太上處胎業報經》云：或復有人浮好三寶，信心不專，恣情放蕩，流滯愛欲，假托經文，以要名利，因以聚眾，混雜為非。如是之人，見嬰重考死三惡中終天無解。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《靈寶大誡經》云：天尊言：慎多色視放蕩，目神每自制銜愛，固目瞳，思真靜念，令通智慧，洞觀虛空。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:#993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">不慈</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《明真科經》云：無極世界男女之人，生世所行，不慈不仁，烹殺六畜，割剔殘傷，夭殺獸命，屠毒眾生，其罪深逆，死受酷對，吞火食炭，為火所燒，頭面焦燎，舉體爛壞，無復人形，身負鐵杖，頭戴火山，痛非可忍，考不可擔，不得開度，何由得還？</span><span lang="EN-US" style="font-family:&quot;New MingLiu&quot;;color:#993300"><br>
		&nbsp;&nbsp;&nbsp; </span><span style="font-family: 新細明體; color: #993300">
		《飛天人愒頌》曰：不念懷慈心，酷毒害眾生，死魂負鐵杖，萬劫戴火山。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">　　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">不孝</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　《明真科經》</span><span style="font-family:&quot;New MingLiu&quot;;
color:#993300"> </span><span style="font-family: 新細明體; color: #993300">
		云：無極世界男女之人，生世不孝，罵辱父母，六親相殘，其罪深逆，死受酷對，萬劫當得，生六畜之中，任人殺活，以酬昔冤，永失人道，長淪惡根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">三障</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　《元始智慧正觀解脫經》</span><span style="font-family:&quot;New MingLiu&quot;;
color:#993300"> </span><span style="font-family: 新細明體; color: #993300">
		云：道君當知因三毒故生三障法。一者，煩惱。二者，諸業。三者，果報。以三障故，就令學者不得正修真實之觀。言煩惱者，即是愛見常在於心，故正解不生，勞役行著名煩惱障。言業障者，以有欲心行善，惡行威極重業定得世間苦樂之果，不得修習離世間行隔正智，故名為業障。言報障者，生在三惡，苦惱切身，無因得修戒慧之行，人天著樂，不悟無常，愛欲自覆，日夜無舍，貧窮&#25145;疾，眾緣不具，皆不得修出世正道，名為報障。有智之人，覺知是已善行方便，轉此障法。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">三畏</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《昇玄經》云：太上曰：道陵知末世人民有三可畏，宜善詳焉。一者，道義嫉妒可畏。二者，誹謗可畏。三者，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		貪欲可畏。道義嫉妒，則經法不行；誹謗法師，則使百姓信道不濃；貪欲財色，則人所&#24323;薄。此三者，二在外，一在內，除此三患，乃可傳道，當勸奉學。太上於是仍作歌曰：嫉妒惡勝已，誹謗於賢明，貪欲嗜財色，不得傳吾經。三患既未除，何期在幽冥，偽行要利養，常無有至誠，見人崇有德，心執害意生，是人鬼所疾，見世貽惡名，死則歸幽都，考對入鬼囹，轉輪輪億萬劫，受罪無數形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">三毒</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《元始智慧正觀解脫經》云：太上道君上白天尊云：何名為煩惱之相？天尊曰：言煩惱者，總名三毒，謂貪瞋癡。能害眾生法身命，故名之為毒。所言貪者，引取無厭，染欲愛著，聯綿無己，於世間法及出世法有求樂意，皆名為貪。所言瞋者，於眾生中及非眾生貪懷惹恨，咆勃忿怒，如火熾盛，燒滅善根，結太怨憾，是名為瞋。所言癡者，不信不知三寶正法，驕慢諂曲，無所了知，觸壁無底，不從訶諫，好說無益，多行惡事，所作失道，故名愚癡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:#993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">四病</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《昇玄經》云：太上曰：道陵當知世人復有四不善法，最為難除，道之至病，當令知之，何者為四？一者，世俗之人，不師有道，又&#32827;下問；二者，為道日久，知見淺薄，見有勝己，&#32827;不更學；三者，自言大學不聽異經；四者，輕慢后學，言無所知，如此四種之人，縱使學道，徒自勞耳！不能得道，有所通達，同無神驗，何以徒勞？如此之人，求道之初本無至心，欲求名譽，羅供養。如此之人，恆為食吞火毒，取人財物，以為衣服，猶如劍戟在其身體，貪目前之利，不知后世殃考深重，死入地獄，燒鐵洋銅以灌口中，以鐵勒針作衣服之形，被其身體，拷掠捶撻，晝夜不息，億兆載劫，方出為人，常處下賤，為人奴婢，兵卒廝伍，賢聖教化，講經不得預聞，或心欲更學，不得自在，吾今目前便見此輩不可稱計，甚可哀傷！明教將來慎之！慎之！</span><span style="font-family:&quot;New MingLiu&quot;;color:#993300">
		</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">五欲</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《老君經教》云：貪欲無數，無數之欲，念念叢生，不可勝言，大略有五：一，目欲觀五色，色過則魂勞；二，耳欲聞五音，音繁則魄苦；三，鼻欲嗅五香，香溢則精流；四，口欲甘五味，味豐則神濁；五，身欲恣五體，體慢則志散。志散則脾傷，而行危，神濁則心亂而口爽，精流則腎虛而迷狂，魄苦則肺損而耳聾；魂勞則肝困而目。五者混闇，則身滅命亡；五者凈，體全年永。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">五濁</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　今釋，一者命濁，二者見濁，三者惱濁，四者生濁，五者時濁也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《靈寶玉訣經》云：太上道君告精進學士王龍賜曰：吾受元始真人舊經，說今釋古，引古證今，深可信也。經道萬劫當還無上宛黎天過世世後五濁之中，今釋，此標五濁之時處也。遭命不幸，今釋此命濁也，非唯年筭夭促，義兼往業不淳也，是男是女不見經教，恒處惡道。今釋，此見濁也，邪見覆心，不信正理，謗法罪重，久在地獄，生壽無幾，而憂惱自嬰，多受枉橫，今釋此惱濁也。貪瞋癡或能生憂畏，經累行人也。自生自死，輪轉五道，墮於三塗八難之中，今釋此生濁也。任命起滅，輪轉苦難，障隔正道，殃對相牽，無有極已，生死分離，無有豪賤，今釋此時濁也，大劫垂周，惡果皆熟，普遭凶害，實為痛心，今解說諸惡，以度可度，汝好正意，諦受吾言，於是注訣。龍賜稽首，伏受教旨，今釋太上哀</span><span style="font-family: 新細明體; color: #993300; background: lime"></span><span style="font-family: 新細明體; color: #993300">，傳付經訣，使五濁障消，保今太平之運。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《明真科經》云：來世之人不見科誡，方當履何五濁毒湯，遭難遇害，不能度身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《靈書度命經》云：元始天尊曰：吾過去後真文隱藏，運度當促，五濁躁競，萬惡並至，何感念來，生在其中，甘心履罪，展轉五道，長苦八難，更相殘害，憂惱切身，不見經法，不遭聖文，任命生死，甚可哀傷。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">七傷</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《迴天九霄經》云：高聖帝君曰：凡學士玄記有名，身有仙相，則應自然合真，而有七敗之傷。第一之傷，帶真行偽，淫色喪神，魂液泄漏，精光枯竭，氣散魄零，骨空形殘，神泣窮府，上聞天關，真仙遠逝，魔魅來干，自與九獄結因，六天相親，淪苦無極，豈復得仙？二傷，外形存道皮好念真，心抱陰賊，凶惡內臻，願人否敗，嫉能妒賢，口美心逆，面歡內瞋，諍論得失，妄造罪原，毀謗同學，攻伐師根，三官所記，標為惡門，仙真高逝，邪魔攻身，走作形影，飛體散神，故令枉橫，極其惡源，考滿，形灰沉滅，九泉徒有玄名，豈保自然！三傷，飲酒洞醉，損氣喪靈，五府攻潰，萬神振驚，魂魄飛散，內外朽零，本室空素，赤子悲鳴，真仙高逝，邪魔入形，如此之學，徒損精誠，雖有玄記，空失玉名，神昇上宮，身灰幽冥，恍惚求年，焉得久停。四傷，行不弘物，責人宗仰，心忿口諍，罵詈無常，瞋喜失節，意性乖恒，氣激神散，內真飛揚，魄離魂逝，九孔塵埃，五府奔喪，皆由性之不純，行之不詳，真仙高逝，外痾入形，如此之學，將何可望？雖有玄圖，不兔斯殃，望仙日悠，地里日長。五傷，或玄圖表見得受寶經，或運遇靈師啟授神文，而不依科盟，漏泄天真，未經九年投刺名山，使青宮有錄，金闕結篇，便傳於人，流散世間，輕真泄寶，考結己身，徒有玄名，反累七玄，仙道高逝，身死幽泉，長充鬼責，萬劫不原。六傷，身履殗穢，形影不香，內無清虛，外無蘭芳，濁暗失真，神不居房，氣擾精混，靈元失光，五神飛散，赤子騫揚，邪魔來攻，內外交喪，如此之學，望成反傷，真仙高逝，空影獨行，淪於混濁，仙乎可望？七傷，啖食六畜之肉，殺害膩口之美，臭氣充於藏府，伐生形於非己，真氣擾於靈關，遊神駭於赤子，魂魄逝於宮宅，濁啼纏於口齒，仙真高登於玉清，己身沉頓於地里，徒有玄名帝簡，亦不免於必死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">八難</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《靈寶真一自然經訣》云：道言：王侯道士民人，得生為人，舍女作男，難也。既得為男，才智明遠，六情完具，形容端偉，聲有玉音，氣若名香，眼有日光，眾觀欣悅，玄如不足，難也。諸善已備，得生有道之國，君父賢明，篤尚道德，難也。貧窮而好道，念施惠不懈，難也。富貴而信尚道士，尊奉經書不殆，難也。能受人之惡，而不與較，制身命使不死壞，得度世仙道，難也。得見洞真、洞玄、洞神太上三洞寶經，宗奉諷讀，供養燒香，難也。值見仙聖真人說法教化之時，同志相遇，難也。是為八難矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《眾真誡經》云：西城王君告曰：夫人離三惡道，得為人難也。</span><span style="font-family:標楷體;color:#993300">本經注云：三惡道者，不得作人，得作鳥獸蟲畜之類，謂之三惡道也。</span><span style="font-family: 新細明體; color: #993300">既得為人，去女為男，難也。既得為男，六情四體完具，難也。六情既具，得生中國，難也。處中國值有道父母國君，難也。既得值有道之君，生學道有慈仁善心，難也。善心既發，信道德長生，難也。既信道德，生太平之運，為難也。可不&#26370;哉！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">七患</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《本願大誡經》云：真人曰：患人得生人道也，而不修德養性，以全於命矣。患聞經也，而不信矣。患受經也，而不講誦矣，而不修其事矣。患不修身矣。患服藥也，而未應中怠矣。患道行不備也，誇求昇騰矣。患靜齋讀經矣，處幽山而不堪其憂矣。此七患，在人之身也，若不戒之，身無濟理，所以云：大患者及我身，斯之謂矣。可不思歟！可不思歟！</span><span style="font-family:&quot;New MingLiu&quot;;color:#993300">
		</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">五敗</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《靈書紫文經》云：第一敗，人淫則鬼液外漏，精光枯竭，魂魄焦散，骨薄髓穢，魂號靈府，上聞玉闕，三宮灌爭，胎英悲錯，此一敗仙相也。二敗，勿食六畜肉，則形氣鬱臭，神靈濁滯，面黃齒枯，脾育死氣，魂不受真，魄生邪悖，身沉長淵，骨骸土沒，此二敗仙相也。三敗，勿食五辛之菜，則五藏惡臭，三華潰亂，神不上達，精胎下淪，魂魄生離，赤子煩頓，飛靈失守，明光流遁，此三敗仙相也。四敗，勿殺生昆蟲，以上則冤對萬物，束骸流血，形暴魄亡，魂氣交戰，胎靈傍徨，嬰兒逃散，泥丸姦狂，赤子棄叛，尸形湯爐，水煮糜爛，此四敗仙相也。五敗，勿北向便，仰視三光，勿北向理髮，解脫衣裳。勿北向唾罵，犯破毀王，破謂歲下辰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《太上真科經》云：太上道君曰：魔王邪神皆被廢黜，雖得重行，悉名故氣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">　　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">田獵</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　老君《道德經》云：馳騁田獵，令人心發狂。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《明真科經》云：無極世界男女之人，生世無道，不念善緣，三春遊獵，走犬放鷹，張羅布網，放火燒山，刺射野獸，殺害眾生，其罪酷逆，死充重殃，身負鐵杖，萬痛交行，驅馳百極，食息無寧，死魂苦毒，非可堪當，萬劫當生野獸之身，恆被燒，斫以報宿冤，縱還人道，恆遭惡人，身受鞭撲，憂惱自嬰，福路目遠，纏結日臻，不得開度，長夜綿綿。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《昇玄經》云：道陵偈頌曰：不念作慈心，遊獵殺眾生，罪竟受對報，炎火燒其形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　<b>漁捕</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《元始智慧正觀解脫經》云：天尊曰：或有受生漁捕為業，壅川&#20915;瀆，布網垂綸，種種方便，傷害水族，煮炙屠膾，趣飽其軀，或行衒賣，以求財賄，如是之人，死入地獄，隨相以報，受於爐鑊，刀山劍樹，一切苦對，還為畜類，以酬宿冤，若得為人，壽命短促，常多患惱，自作教人及以錢買生，歡喜心同，名為殺，其罪無二。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:#993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">苦酷</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《明真科經》云：無極世界男女之人，生世身行，發心舉意，恒惡為先，苦酷無度，讒害忠良、死受惡對，牛頭獸身，晝夜考掠，楚毒難言，身體爛壞，無復人形，萬劫當生，邊夷之國，有人之形，無人之情，永失人道，長淪罪門，流曳五苦八難之中，不得開度，億劫無還。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《飛天人偈頌》曰：苦酷餡忠良，讒謗擊賢人，生世處邊夷，死受牛獸身。</span><span style="font-family:&quot;New MingLiu&quot;;color:#993300">
		</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">淫祀</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《正一真人演千明科經》云：祭非其鬼，名為淫祀，陷墜群邪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《太上太真科經》云：太上道君曰：魔王邪醜，皆被廢黜，雖得重行，悉名故氣。故氣為&#28798;，妨害億兆。億兆不悟，與之為群，殺生鼓舞。祠祀歌吟，更相恐悚，貪嗜血腥，臟貨狼籍，罪積日深。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《明真科經》云：無極世界男女之人，生世惡逆。殺生淫祀，禱祠邪神，歌舞妖孽，自稱姑郎，食啖百姓，興造無端，臟滿罪定，死受惡對，魂魄囚徒，流曳三官五嶽之中，一日三掠，痛毒難言，萬劫當還，生賤人中，或嬰六極無人之形，幽淪罪源，長夜冥冥，不得開度，福道無緣。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《飛天人偈頌》曰：咒詛無辜人，淫祀舞邪神，流曳三徒中，萬劫生賤身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">謀逆</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　《明真科經》云：無極世界．男女之人，生世所行，手殺君父，謀反師主，毀滅經教，穢辱天真。死受惡對，身入鑊湯，五體煮漬，無復人形，百毒之汁以灌其身，痛不可居，苦難可任，萬劫當生六畜之中，或為賤人聾盲六疾，非人之形，任人殺活，以報宿怨，福路轉遠，罪根日深，不得開度，長淪無還。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　《飛天人偈頌》曰：謀逆害君父，穢辱毀天真。死入鑊湯煮，苦痛不得還。</span><span style="font-family:&quot;New MingLiu&quot;;color:#993300">
		</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">承貝</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　《太平經</span><span style="font-family:新細明體;color:#993300">》</span><span style="font-family: 新細明體; color: #993300">：凡人所以有過責者，皆由不能善自養悉，失其綱紀，故有承負之責也。比若父母失道德有過於鄰里，后生其子孫為鄰里所害，是即明承負之責也。今先王為治，不得天地心，非一人失亂天文也。天大怒不悅喜，故病&#28798;萬端，後在位者復承負之。是故古者大聖皆知自養之道，故得治意少承負之失也。其后世學人之師，皆多匿真道之文，以浮華傳學，違失天道，令後世浮淺不能善自養愛，為此積久，因離道遠，謂天下無自全之術，故生承負之&#28798;。夫南山有大木，枝縱覆地數百步，其本莖也，上有無貲枝葉華實，其根不堅，為大風所傷，其上枝葉華實悉傷死亡。此即萬物草木承負大過也。其過在本，不在於末，而反罪未，曾不冤結邪，今無過被&#28798;，承負之責矣。寧可罪後生邪，時來承負之責，如此天夫人生盡樂好善，而巨壯而固，反不肖且惡，豈有解邪！此盡承負之大效也，反以責時人，故不能平其治也。時人傳受邪偽已久，安能自改正乎哉！天憐之，故上皇道應元氣而不也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#993300">道典論卷之三竟</span><span lang="EN-US" style="font-family:
標楷體;color:#993300">&nbsp;</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
