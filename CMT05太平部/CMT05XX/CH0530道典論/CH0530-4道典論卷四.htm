<html>

<head>
<meta http-equiv="Content-Type" content="text/html; charset=big5"> 
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:#993300">道典論</span></b></p>
		<span style="font-size: 12.0pt; font-family: 標楷體; color: #993300">
		經名：道典論。四卷。不著撰人。底本出處：《正統道藏》太平部。參校版本：敦煌等本：一、<span lang="EN-US">S .3547
		</span>，二、<span lang="EN-US">P .2920</span>（簡稱敦煌本）。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 18.0pt; font-family: 新細明體; color: #993300">
		道典論卷之四</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">妙瑞</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《靈寶真一自然經訣》云：正一真人曰：人奉經慕道，亦有真應，或聞香&#28895;芳徹，或聞琴瑟之音，或聞空中雅雅誦經，或見圓光如日及真人十方天尊飛仙真人，能有斯之異，精進不怠，庶必得仙道。<span lang="EN-US"><br>
		</span>
		　　《太平經》云：人君為善於內，風雨及時於外，故瑞應反從人胸中來，故有可欲為皆見瑞應，何有不來者乎？夫至誠乃感皇天，陰陽為之移動，誰往為動者乎？身形不能往動也。動也者，冥乃心中至誠感天也。<span lang="EN-US"><br>
		</span>
		　　又云：瑞者，清也，靜也，端也，正也，專也，一也。心與天地同，不犯時令也。夫天地之性，自古到今，善者致善，惡者致惡，正者致正，邪者致邪，自然之術，無可怪也。故人之心端正清靜，至誠感天，無有惡意，瑞應善物皆三六四為其出。古者聖賢用心清凈專一，故能致瑞應也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　《諸天內音經<span lang="EN-US">·
		</span>大聖眾真頌》曰：妙會自然感，靈瑞發空洞，世爛啟幽期，障蔽日月光，玄陰不解夜，四眾并恭恭，靈運自應圖，倏欻朗太空。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">災異</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太平經》云：今天地開辟以來，凶&#28801;不絕，絕後復起，其故何也？其所從來者，乃遠復遠，本由先王治小小，失其綱紀，災害不絕，更相承負，稍積為多，因生大奸，為害甚深，動為變怪，前後相續，而生不祥，以害萬國。其所從來，獨又遠矣。君王不知，遂相承負，不能禁止，令人冤呼，嗟動天使，正道失其路，王治為其傷，常少善應，人意不純，轉難教化，邪氣為其動，帝王雖愁，心欲止之，若渴而不能，如之何？君五雖有萬人之仁德，猶不能止，此先王流&#28798;也。故反以為行善無益，天道無知也。禁民為惡，愁其難化，反相&#23557;賊，急其誅罰，一人有過，乃及鄰里，重被冤結，積多惡氣，日以增倍，以為道德與經無益，廢之而不行，各試其才，趣利射祿，&#39725;命中者為右，是為亂天儀無法之治，安能與皇天心合乎？天甚病之久矣。陰陽為其失節，其明證也。治得天心，然后邪可去治易乎故。今教以上皇興平第一之道，得而急行，惡可消滅。天之佑善者，明矣。先王&#28798;雖流積一旦除滅易耳。今帝王乃居百重之內，用道德仁義，乃萬里百姓皆蒙其恩，父為其慈，子為其孝，家足人給，不為邪惡。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">怪祆</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太平經》云：天道乃祐易教，祐至誠，祐謹順，祐易曉，祐易&#21201;，將與人君厚，故教之，不與其厚者，不肯教之也。猶若世人相與親厚，則教示以事，不相與至厚不肯教示之也。教而不聽，忿其不以時用其言，故廢而置之，不復重教示之，於是&#28798;怪便止，不復示&#21201;人也。如是則雖賢聖，聾闇無知也，聰明閉塞，天地神祇不肯復諫止者也。古者，聖賢重&#28798;變怪，因自繩正，故萬不失一也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">夢相</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太霄琅書經》云：兆暮臥獨處，當以帝章置於心。（今釋，帝章者，瓊文章符也。）即有太冥真仙來衛兆形，影應夢相，與真共言，不出九年，得面對。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">真人</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《無上真人內傳》云：尹喜為關令之時，常夢見天真或曾同遊四海之外，心中昭然，有所覺悟，乃冥契玄聖，自然而同符也，老君感焉。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《後聖九玄道君列紀經》云：後聖君母先夢玄雲日月纏其形，乃感而懷焉，育之亦有群龍吐水盥器中。<span lang="EN-US"><br>
		</span>
		　　《靈寶真一自然經訣》云：正一真人曰：夫人將當得靈寶經者，必先有靈應，或夢見天尊真仙，或見山學道士及雲車寶蓋龍鳳，或夢登山見聖人宮室及飛行虛空、見七寶珍物珠玉，或夢上天見天王帝主。此皆宿命合道，玄象告應者也。<span lang="EN-US"><br>
		</span>
		　　《雌一五老經》云：太素真人教始學者辟惡夢法，若數遇惡夢者，一曰魄妖，二曰心試，三曰尸賊，厭消之方也。夢覺以左手捻人中二七過，啄齒二七，而微咒曰：<span lang="EN-US"><br>
		</span>
		　　大洞真玄，強練三魂，第一魂速守七魄，第二魂速守泥丸，第三魂受心節度，速啟太素三元君，向遇不祥之夢，是七魄遊尸來協，萬邪之源，急告桃康護命，上告帝君五老九真，皆守體門，黃闕神師、紫戶將軍把鐵搖鈴，消滅惡津，反凶成吉，生死無緣。畢，若又臥必獲善應，而向造為惡夢之&#28801;，則受閉於三關之下，三年之後唯神感旨應，乃有夢也。皆知見將來之明，無復占不祥之想也。若夜臥遇善夢者，吉。應好夢而心中自以為佳，則吉感也。臥覺，當摩目二七，叩齒二七，而微咒曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上高精，三帝丹靈，絳宮明徹，吉感告情，三元柔魄，天皇受經，所向諧合，飛仙上清，常與玉真，俱會紫庭。畢。此大洞秘訣，以傳於始涉津流者矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">吉兆</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太平經》云：旦夕學以大吉之道，纔得中吉耳。學以中吉，纔得小吉耳，學以小吉，此已入凶道矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　又云：王者深得天意至道住祐之，但有百吉<span lang="EN-US">→
		</span>無有一凶事也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">凶徵</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太平經》云：夫惡乃死凶之處，故凡人不力學吉，輒且入凶。夫凶&#24316;天下惡名。稱夫凶者，乃天地人萬物所疾惡，不可久存，是大患之本，禍之門戶。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">服餌</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　《太上太真科經》云：服餌將藥，不須厚饌。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太上太霄琅書經》云：除欲滅私，服御吐納，赤精五牙，金丹玄素，眾術億千，輔佐成功，隨緣施用，不可偏滯，諸術而功行無涓，空望長生，萬無一果，良由世人學法多執偏術，見其序說，便謂為奇，修之無驗。<span lang="EN-US"><br>
		</span>　　又云：虛妄術本輔功，功在遣欲，欲不能遣，因術迷經，經出世者餐霞餌氣，毀易身形，雲人羽客，神靈同遊。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《五符經》云：真人告禹曰：汝功德感靈，天人并助而年命向凋嶮矣哉！乃口訣以長生之道，示以真寶服御之方。<span lang="EN-US"><br>
		</span>　　《八坦四門高上經》云：靈關統三元，精變結五神。九煉瓊胎府，化生表自然。離合港相推，凝氣以成仙。服御填九靈，靜念降玉軒。<span lang="EN-US"><br>
		</span>
		　　《明真科經》云：生而煉真，服御神丹，五石鎮生，神寶五官，功微德狹，運未升天，身受滅度，而骸骨芳盈，億劫不休，須神及形，便更受氣，還生人中，智慧聰達，逆知吉凶，通靈徹視，役使鬼神，輪轉不絕，克得受書，為九宮真人。偈曰：苦行修生道，服藥練芝英。滅度形不休，體骨自芳馨。</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">　　</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">導己<span lang="EN-US">
		</span></span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《二十四生圖經》云：鬱鬱五雲芝，玄暉吐玉光。凝津洞靈府，徘徊日月宮。五色理高真，流精灌十方。呼吸不覺疲，飛天并金容。導引餐靈氣，玄哺六胃充。精思易致感，安坐睹空洞。<span lang="EN-US"><br>
		</span>
		　　《老君觀身經》云：老君曰：自非聖明，誰能頤神養性行生導氣以度難也。若能行生導氣載神離苦，修生行氣以度厄世，斯乃上聖真人達見識微知機者也。夫為道者，當行生導氣，以載其身者也。<span lang="EN-US"><br>
		</span>　　《老君妙真經》云：道曰：夫人為道，道身五藏者，皆思氣之盛壯微妙，從虛無來，故實者不如虛也，有者不如無也，疾者不如遲也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太一帝君天魂內變經》云：若能常行九晨照洞房泥丸之法者，既以檢魂魄制萬邪，清凈行之，以致仙靈之氣，降於寢房，此所謂引三光九星以照百神者也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">胎息</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太上說玉京山經》云：沖虛太和氣，吐納流霞津。胎息靜百關，寥寥究三便。今釋按服氣法云：息以鼻而無以口，使氣常儲，名之胎息。又能不以鼻氣，所謂大胎息者，如兒胎在腹中，氣息而不須外徹也。能爾，亦可久居水中，而不短氣，久久便能輕舉矣。<span lang="EN-US"><br>
		&nbsp;&nbsp; </span>《上清三天君列紀經》云：胎閉靜息，內保百神，開洞靈房，堅守三真。吞景咽液，飲食自然，身必不死，可得陸仙矣。<span lang="EN-US"><br>
		&nbsp; </span>
		　《太平經》云：請問胎中之子不食而氣者，何也？天道&#24316;有自然之氣，&#24316;有消息之氣，凡在胞中且而得氣者，是天道自然之氣也。及其已生，噓吸陰陽而氣者，是消息之氣也。人而守道力學，反自然之氣者，生也。守消息之氣者，死矣。故夫得真道者，乃能內氣外不氣也。以是內氣養其性，然後能反嬰兒，復其命也。故當習內氣，以內養其形體。<span lang="EN-US"><br>
		</span>　　又云：古者上真睹天神食氣象之為行，乃學食氣，真神來助，其為治乃遊居真人腹中也。古者真仙之身，名為真人室宅耳。<span lang="EN-US"><br>
		</span>　　《太上真人秘要經》云：天氣者，神明之器，清濁之宗，處玄則天清，在人則身存。夫生死虧盈，蓋順乎攝御之間也。<span lang="EN-US"><br>
		</span>
		　　《大洞玉經注訣》云：食玄根之氣，使人體中清朗，神明八聰，身有日映，面有玉澤，眼生明光，齒含紫氣，堅腸華藏，長生久視，服吸朝液，懸糧絕粒，道要於金醴，事妙於玉水，所謂吐納自然之太和，御九精之靈氣者也。夫道之納用，貴自然也。德之為靜，尊恬愉也。攝自然以裁真，抱恬寞以正邪者，則橫犯不生，飛害自滅，可要道之旨者也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　《五符經》云：食氣萬歲，當有少容。</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">　　</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">雲牙</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　今釋，雲者，五方雲氣也。明此五氣，柔軟喻如百草萌牙。故言雲牙。學人因此雲牙填固藏府，其方繁碎，不可具書，事見本經。鈔如後。<span lang="EN-US"><br>
		</span>
		　　《靈寶玉訣經》云：元始五氣，常以&#40388;嗚上會靈寶玉山玄都上宮。陽光初明，散元始之暉，流灌諸天，其氣運轉如車之輪，上御九天之關，中固五帝靈山，下注學士五牙之根。上宮眾聖大智真人皆以其時食其暉，仰咽其精，與天相承，致得無窮。<span lang="EN-US"><br>
		</span>
		　　道言：導引餐牙之法，常以八節之日各依其方入室，存思五老形像。咒說畢，各隨方導引，服諸天氣，行之八年，仙官到房，玉女侍衛，身生光明，照映十方，出入遊行，五帝稽首，三界司迎。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《二十四生圖經》云：上有不死氣，殖牙練五仙。玉芝玄中澳，體潔自生薰。精思高靈降，交遊上帝君。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">服黃氣</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太清元君中經》云：神仙圖曰：上聖食黃，賢者食元。食黃之道，上念中極乃脾上黃人形長三寸，兩手中亦各有一黃人黃氣上升，即見其神，徐言咒曰：<span lang="EN-US"><br>
		</span>　　黃常子、黃常子，黃庭真人在於已。為某取五色丹芝草諸可飲食者，急咽之三五而止，即飽矣，肥澤延年。<span lang="EN-US"><br>
		</span>
		　　《老君觀夫太清中經》云：《神仙經》曰：常念脾中黃氣上升至口中，咽之三五而止，則飽矣。可以辟穀，坐在立亡。師曰：常思脾中有大日，日中有黃金匱，匱中有書，封之以黃金之印，印廣縱三寸，字曰：威嬉。精而思之，窮則目出，兆能見而讀之，心開目明，則得神仙矣。常念胃黃田中正，白如凝脂，中有黃氣填滿，上至口中，咽之即飽矣。師曰：胃黃田者，太倉也。諸神皆來就太倉中食飲，中有黃金&#31432;釜甑。玉女玉童主使令，故呼之曰：黃常子是也。致行&#21416;矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">服王氣</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《老君胎中經》云：自然絕穀之道，長生延年。春承牙精，夏承月靈，秋尊明露，冬受玄精，迴歲一浹三百六十，四九轉移十二而訖。從其方面，五色有別周而復始，道畢矣。絕穀之法，計飽飯不過十二食，日減一餐訖，十一日減十一餐，余有一餐，分半減之，訖十八日盡矣。腸中雖空，故有穀氣，正坐隨王所在，舒手持氣，仰頭引氣，仰頭咽之，安徐細意，導氣下入胃管，腹中立鳴。凡九上九下，腹因大飽，定心勿躁，即真氣不導，邪氣中入即不佳矣。十二日形體輕便，十八日道小成，二十七日道中成，三十六日道大成，八十一日頭面有光，百二十日其道備矣。元氣大定，仍是真人也。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;&nbsp;&nbsp; </span>
		<span style="font-family: 新細明體; color: #993300">
		《太上八素真經》云：常當清麗燒香，入室首南正臥，斷隔人物，杜絕他想，臨目閉氣，叩齒二十四通，存一如法，仍見離在頭上，坎在臍下，坤在左手中，巽在右手中，軋在左足下，艮在右足下，兌在左肋，震在右肋。八卦有象，象中有氣，氣中有神，神人光明，備列八方，口吐生氣，因滿虛空，分良久，火，夏則離王生土，秋則兌王生水，冬則坎王生木。四季乾坤，艮巽王也，其行者今依月&#24315;轉。巽三月，坤六月，軋九月，艮十二月。咽八氣法，以鼻取之，極氣則已，微微咽之。春寅卯之月&#22095;震氣，三取三咽止；次飲離氣，九取九咽止；次季&#22095;巽氣，四取四．咽止；次&#22095;坤氣，二取二咽止；次&#22095;軋氣，六取六咽止；次&#22095;艮氣，八取八咽止；次&#22095;兌氣，七取七咽止；次&#22095;坎氣，一取一咽止。都畢，叩齒三十六通，摩熨面耳項至四支五體，周匝小極。乃行之時，皆當清齋三時六時，禮拜啟願，緩急取中，適人所堪。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">服六戊</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　服氣法云：常以朝暮，先從甲子起，續甲子、乙丑、丙寅、丁卯、戊辰止，向辰以金梁叩玉瑛，修華池，續醴泉，以唇檗剝丹池，取靈液漱之，周旋至三而一咽，其五咽止。更續甲戌、乙亥、丙子、丁丑、戊寅止，向寅飲食如初一法，下竟六甲，凡三十咽。咽其精華，所謂飲食三五之法要也。金梁者，舌也。玉瑛者，齒也。醴泉、丹池、靈液，皆口中唾也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">服三光</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　《空洞靈章經》云：朝餐五靈氣，夕&#22095;三晨光。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《二十四生圖經》云：大道妙無像，運氣凝高真。結空自然生，震化表二神。朝引五星精，中&#22095;日中津，夕食黃月華，寢臥練五仙。變景隨空化，倏欻立自然。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《五符經》云：食日之精，子必長生。緣以上天謁元先，常以月一日、三日、五日、七日、九日、十五日日出時至日中食之，先念心中有日，日中有玄蓋，蓋下有小童，故赤氣遍身中身外九重，思氣滿頭，從頂出上升天日，繞日九重。咒曰：<span lang="EN-US"><br>
		</span>
		　　日君元陽，還歸絳宮，與我合德，俱養小童。因思日精來下，入頂鼻孔中，咽之三九滿心中，心中有三人，左即太一父也，右即玄光母也。中央即赤子小童也，坐金床玉榻，執玉盤玉杯，杯中玉英神酒，并天芝草，見在飲食之，仍不饑渴而長生矣。<span lang="EN-US"><br>
		</span>　　食月之精，可以長生。緣之以上天，常以月十五日夜半時向月，再拜咒曰：<span lang="EN-US"><br>
		</span>　　月君子光，還歸丹田，與我合德，俱養小童。因思月光白氣黃精來下，入鼻口中，咽之三七而止，月精托腎根長生矣。<span lang="EN-US"><br>
		</span>　　食星之精，上升太清，常以日出、晡時、日中、夜半上念北極太皇星，咒曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　皇天上帝，太上道君，曾孫小兆某甲好道，願得長生，因念星精來下，在兩眉間，流入鼻孔中，咽之三五，思氣滿心膽脾中，有道母主哺養赤子，即不饑長生矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">丹品</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《八素經》云：太上曰：仙人唯知飛丹召霜，煎煉雲水，朱玉鮮金，九爐炎霄，勤苦極於營贍，伺俟足於劬勞，就有成者，不過升身上天，超躍玄洲耳。此故仙人而已，遠可遊於九宮之間也，則未有得真人之門戶也。<span lang="EN-US"><br>
		</span>
		　　《四極明科經》云：金液丹經，九鼎神圖，琅牙華丹，八石煉腴，智慧上藥，上化丹方，四十六卷，并仙皇之秘事，藏於九疑之中，五百年一傳。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">丹名</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太上太真科經》云：仙方九品：一曰太和自然龍胎之醴，二曰玉胎瓊液之膏，三曰飛丹紫華流精，四曰朱光雲碧之腴，五曰九泉虹華神丹，六曰太清金液之華，七曰九轉霜雪之丹，八曰九鼎雲英，九曰雲光。水石流飛龍虎玉胎飛丹上藥也，朱光九泉太清中品也，九轉九鼎雲光下品也。<span lang="EN-US"><br>
		&nbsp;&nbsp; </span>
		《九真中經》云：太上八景四蕊紫漿五珠絳生神丹，或名八景丹，或名四蕊紫華，或名太微．紫玉瑛，或名五珠華丹，或名絳生晨華，或名三華上丹，或名太上飛剛，或名九晨上丹，凡八名也。<span lang="EN-US"><br>
		&nbsp; </span>
		《真人流珠九轉神仙九丹經》云：真人日服九丹，令人神仙度世，長生久視，長服之壽萬世。九丹者，九道也，九方也，治之各自有道，治九丹凡一法也。第一之丹名華丹，第二之丹名神符丹，第三之丹名神丹，第四之丹名還丹，第五之丹名餌丹，第六之丹名宜丹，第七之丹名深丹，第八之丹名伏丹，第九之丹名寒丹也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《上清三天君列紀經》云：中黃八道金書紫文九轉霜雪琅訐華丹、還白玉酒金液、流精玉林結華日月之水，皆白日飛仙登天之道也，皆出白帝君所藏於瑤臺，非有真錄，不得其法。<span lang="EN-US"><br>
		</span>　　《大洞玉經注訣》云：琅訐鬱華，七陽日嬰，九琳之液，八瓊之精，四蕊紫漿，五珠絳生，三華飛剛，雙珠月明，蘭腴金</span><span style="font-family: 新細明體; color: #993300; background: lime"></span><span style="font-family: 新細明體; color: #993300">，甘露玉瓶，青建弱羅，漂芝流靈，神渠丹散，玄柯連縈，琅玕朝結，西皇素盈，可以沖躍朱霄，飛虛玉清，呼而吸之，以至冥靈，漱而變之，以帝庭。<span lang="EN-US"><br>
		</span>　　《黃氣陽精三道順行經》云：洞陽宮內有流火庭，其中有炎光八煉自然玄丹。<span lang="EN-US"><br>
		</span>　　《太上丹簡墨靈經》云：修飛仙騰超之道，當授神丹三十六水金液之術，太清丹經。<span lang="EN-US"><br>
		</span>　　《靈寶真一自然經訣》云：夫真舍利是金液之凝精，還丹之變化。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　《太元真人茅君內傳》云：茅君各賜其二弟九轉還丹一劑，并神方一首，各拜而服之，仙道成矣。</span></p>
		<p class="MsoNormal" align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: #993300">&nbsp;</span></p>
		<p class="MsoNormal" align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">道典論卷之四</span><span style="font-size: 11.0pt; font-family: 新細明體; color: #993300">竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
