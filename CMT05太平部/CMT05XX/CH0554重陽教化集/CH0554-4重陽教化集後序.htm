<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #993300">重陽教化集</span></b></p>
		<p style="margin:0cm;margin-bottom:.0001pt">
		<span style="font-family:標楷體;
color:#993300">經名：重陽教化集。金王&#22174;撰。三卷。底本出處：《正統道藏》 太平部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		後　序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　太上有言曰：吾所以有大患者，為吾有身。及吾無身，吾有何患。蓋古之至人，尚且以身為累，況於其身之外者乎。且家盈百口，徒益勞生，室累千金，難逃化物，可不諦惟泡幻，漸遠世緣。故當滌去根塵，獨露全體。其有寂心暫住，熟境未除，火宅炎炎，徒起亡家之念；仙都杳杳，妄興脫屣之懷。不念玉&#34306;金蓮，豈產行尸之腹；瑤臺絳闕，肯容舐痔之人。自非澡雪神情，捐棄塵累，則何足以仰膺師訓，深造道樞，從乎汗漫之遊，達彼逍遙之趣。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　惟我丹陽真人，冰清玉立，淵停谷虛，視富貴如涕洟，等聲名于桎梏。嘗遇重陽真人，親受祕旨，所謂目擊心會，色授神與者矣。而重陽公又復著為詩詞，發明真要。丹陽公隨機酬和，如響應聲，前後僅數萬言。辭質而義明，言近而旨遠，其勤勤懇懇如此者，蓋欲指示學徒，易為開覺故也。其門人靈真子朱抱一等，相與裒集編次，計三百餘篇，離為三卷。嘗請諸其師，而名之曰《下手遲》、曰《分梨十化》、曰《好離鄉》。集既成，一時修真之士共珍祕之，惟恨得見之晚。一日，其門人靈元先生衛公，&#25658;所謂靈真子朱抱一者，奉是集而來。謂余曰：此吾之師重陽、丹陽二真人唱和集，今好事者傳寫之不暇。竊惟此編真詮妙論，了見古人直截下手處，實為昏衢之指南，儻獨擅于己而不廣其傳者，不惟有負吾師著述之意，亦豈仁人之用心哉。有志于道者，誠所不忍也。吾將刊木以貽諸同志，前此雖已有總序，子其為我各為之引。滋辭以不敏，非特不足以發揚玄奧，恐適以為贅疣之累耳。況此集一出，將見如夜光尺璧，紫芝瑞雲，璀璨煙爍，人爭先&#35241;之為快，又豈復俟玆為之引而後顯耶。衛公曰：有是玄哉。且子亦嘗遊吾師之門墻，聆吾師之論議者屢矣。吾且以子為頗造其閫閾者，竊謂子必喜為之，而吾與子復有平昔之好，故以吾為介，期子之不我拒也。豈意過自謙，抑誠非所望焉。雖然，必強為我著之。既不獲請，滋&#24316;伏而思曰：惟二師之教，章章然著在人耳目，故不待傳而傳矣。念衛公者，昔以詩書世其家，實好學能文之士。方年少時，藉藉然有聲於場屋間，晚節養高自晦，甘於恬退，不妄然諾。今從丹陽公遊，鄉里所共好之，滋亦嘉其信道之篤。而靈真子朱先生意復益堅，故不敢復讓，勉留其所謂《好離鄉集》，再四披繹。大率皆以刳心遺形、忘情割愛，嗇神挫銳、體虛觀妙為本，其要在拯拔迷徒，出離世網。使人人如孤雲野鶴，飄然長往，擺脫種種習氣。俾多生歷劫，攀緣愛念如冰消瓦解，離一切染著，無一絲頭許凝滯，則本來面目自然出現，此全真之大旨也。而凡夫之性，計我我，數人人，蓬心蒿自，認賊為子，不識本源，徒自執著，虛妄流轉，觸塗患生，無有窮已，為可憐憫。故因月是集為《好離鄉》，將使學人因文解義，離其所染著，離其所愛戀，&#24487;離一切諸有，以至於離無所離之離，真清真淨，無染無著，至實相境界，則舉足下足，無非瑤池閬苑矣。一至於是，則前所謂吾有何患者，果何有哉。愚之妄意以為如此，因摭此而勉為之序，其他則備見於後總序，此不復紀。登州黃山王滋德務述。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
