<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: #993300">
		重陽教化集</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #993300">
		經名：重陽教化集。金王&#22174;撰。三卷。底本出處：《正統道藏》 太平部。</span></td>
      </tr>
      <tr>
        <td width="95%" align="center" height="100%">
        <p align="center" style="text-align: center; line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">
		重陽教化集序</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　甚哉，高尚至人，世不常有也。譬如景星慶雲，非遇聖朝昌運，則豈泛泛而見。自太上出關之後，有關令尹喜傳襲其道，下逮鍾離處士呂洞賓、陳圖南者，皆相繼而出，于今得重陽真人，及丹陽先生，亦接踵于世。噫，寥寥乎幾千百年之間，此數君者，未易多得，可謂高尚至人，世不常有者也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　丹陽先生馬宜甫，本冠裳大姓，富甲寧海。自童稚時，其仙風道骨、灑落不凡，已為閭里欽重。長從鄉校積學為文，便能入第一等。忽遇重陽真人以一言悟意，棄金帛如弊屣，視妻子如路人，幅巾杖屨之外，一亡所有。澹如孤雲，悠然西邁，以為物外之遊，意將不受幻化。儻非夙緣定分、了悟生死者，其孰能與於此。先生入道之後，凡述作賦詠，僅數百篇，一一明達至理，深得真筌。門人高弟等命同其議，裒綴成集。門人靈真子朱抱一，命工鏤板，將行於世。&#24316;屬本府醫學博士韓扆，同扶風馬川，訪予求序。諄諄懇切，適有客在坐聞之，則掀髯抵掌，捨席趨進而問曰：道家者流，嘲弄風月，固當如是乎。予即應之曰：噫嘻，子亦&#24750;矣。且如明眼禪和，欲傳妙道亦必垂一則語，以示後之學者。矧玆高尚至人，力欲恢弘正教，闡揚家風，必以言語訓誡發為文章，而啟迪迷人，庶有覺悟。況此冷淡生活，本是道人風味，兼其間無一字塵凡氣。殆非吟詠風月者，無用之空言也。子無誚焉。客乃醒然改容，悚赧請退曰：僕誠淺陋，言且過矣。其徒所請既堅，子盍序之。予因作此俚語，以書卷首。</span><span style="font-family: 標楷體; color: #993300">大定癸卯冬十有一月上休日，營丘府學正國師尹序。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　丹陽先生遇重陽真人，顧不異哉！真人一性靈明，夙悟前知。自終南至於吾鄉，地之相去三千餘里，不辭徒步之遠，而有知己之尋。大定丁亥中元後一日，真人抵郡，竹冠弊衣、&#25658;笠策杖，徑入於余姪明叔之南園，憩於遇仙亭。丹陽先生馬公繼踵而至，不差頃刻，可謂不期而會焉。二人相見禮揖而罷，問應之際，歡若親舊。坐中設瓜，唯真人從帶而食，眾皆異之。丹陽先生先題詩於亭壁，有沈醉無人扶之句。真人讀而笑曰：吾不遠數千里而來，欲扶醉人爾。又問：如何是道。對曰：大道無形無名，出五行之外，是其道也。清談終晷，坐者聽之，纚纚忘倦，使人榮利之心，驕氣淫志，頓然釋去。先生邀真人就城而館之，待以殊禮，日益恭謹，卒至於成。因命所居庵曰全真。究其相遇之由，若合符節，苟非夙緣仙契，孰能至於是哉。先生系出扶風，累世青紫，吾鄉顯族也，生而異&#31104;，識度不群。其所居之第，馬、范二街相對，與余世為姻家，有朱陳之好。幼同嬉戲，長同講習，在郡庠數十年間，花時月夕，把酒論文，未常不相從為樂也。先生資產豐厚，輕財好施，故能捨鉅萬之富，揖真一之風。真人遂以方便，誘夫婦入道，尚恐未從，乃出神入夢，以天堂地獄警之，俾漸悟焉。至於鎖庵百日，密付玄機，謂石火光陰，難得易失，如不早悟，虛過一生，下手速修猶太遲也。謂攀緣妄想，動成罪業。索梨分而送之，兼以栗芋賜之，使知其離分而立遇也。謂不捨冤親，煩惱不斷，去邑里之冗，為雲水之遊，則鄉好離也。凡詩詞往來，賡唱迭和，皆余一一目&#35241;而親見之。雖片言隻字，無非發揮至奧，冥合於希夷之趣也。是以收聚所藏，編次至三百餘篇，分為三帙，共成一集。丹陽門人靈真子朱抱一，欲鏤板印行，廣傳四方，屬余為序。余忘其固陋，即其意而序之，既美其至人相遇之異，又美其仙風勝&#27113;，可垂勸於後人，使修真樂道之士，玩味斯文豈小補哉。</span><span style="font-family: 標楷體; color: #993300">大定癸卯寧海州學正范懌謹序。</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　<span style="color: #993300">仁人之用心也，大矣哉。身已適於正也，欲天下之人，皆去偽而歸真矣。吾鄉丹陽先生之徒，行是道者也。先生舊為寧海著姓，祖宗皆以通儒顯官。自弱冠之年，遊庠序，工詞章，不喜進取。好虛無，樂恬淡，已深悟玄元之理。一日，重陽真人自終南徒步而來，一見而四目相視，移時不已。及開談笑語，如舊交夙契。或對月臨風，或遊山翫水，或動作閒宴，靡不以詩詞唱和，皆以性命道德為意。謂人生於電光石火，如隙駒朝露，不思治身，妄貪名利，儻修之不早，若一入異境，則雖悔可追。常以是而深切勸勉，冀一悟而超脫塵世。顧丹陽依違而未&#20915;，乃歎曰：下手遲也。遂入環堵，令丹陽日親饋一食。自十月朔而處，所須唯文房四寶、布衣草屨、枕石而席海藻。隔窗牖而求詩詞者，接跡舉意即就，略無思索。當隆冬積雪之際，和氣滿室，居百日而方出。嘗入夢於丹陽，警之以天堂地獄。又索梨栗芋，每十日而分賜之。自一以至五十五，為陰陽奇偶之數，皆以詩詞往復酬和，而顯其旨意。於是丹陽夫婦開悟，厭塵俗而樂雲水，書誓狀，願師事於真人。玆分梨十化之由也。自此易麤衣，分三髻，日從事於重陽，視富貴如浮雲，棄子孫如弊屣，忻然違鄉里，西遊梁汴之間，盡傳其道。不久而真人蛻昇，遂西入關陝，至終南重陽舊地，築環堵以居焉。無塵事之縈，無火院之累，專心致志以精窮內事。雖祁寒酷暑，不易常服，或忽然長嘯而自歌自舞，已得希夷之真趣。故人心歸嚮，無賢不肖，咸願為門弟子。吾邦之士，素慕其名德，不憚數千里之遠，往而求見者無虛日。斯見離五行之外，而超俗出世者也，豈不曰好離鄉乎。凡當時之一篇一詠，不徒然而發，皆所以勸戒愚蒙，免沈溺於愛河慾海，非專為於己也。故門人裒聚二先生之詩詞，分為三集。上曰教化下手遲，次曰分梨十化，又其次曰好離鄉，共三百餘篇。玩其文，究其理者，則全真之道，思過半矣。</span></span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　<span style="color: #993300">自丹陽得遇，殆今一紀有餘，闡揚其教，四民瞻禮，多入道而從化。下手遲三集，雖關中已鏤板印行，以道途遼邈，傳於山東者百無一二，而樂道之士罕得聞見。一日，丹陽門人靈真子朱抱一二訪予曰：先生因重陽真人之誘掖而棄俗，究重陽真人之詩詞而悟道，或以篇章，或以言說，廣行其教，欲人人咸離迷津、超彼岸，得全真之理，豈肯獨善其身哉。玆見仁人之用心也，廣大矣。況此三集，皆在吾鄉所作，有目有耳者，皆親聞見之。實丹陽發跡之根抵，而得道超脫之因，盡在是也。欲命工重雕印造，以廣其傳，俾世人皆得以披覽稽考，知趨正而歸真矣。求予為文，以&#21465;其事。予老矣。昔與丹陽鄰里，同在郡庠，又相友好，不唯常仰丹陽之道高德重，抑又見門人之仁心弘遠也。雖才學淺陋，不足以形容其事，然於義固不可辭。姑以當時之親見，以道其實。其在他出處之跡，顯異之行，前數公序之詳矣，此不復載。</span></span><span style="font-family: 標楷體; color: #993300">大定癸卯寧海州學錄趙抗謹序。</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　<span style="color: #993300">有生最靈者人，人生至重者命。性命之真弗克保全，其為人也，末如之何語。所以保全性命之真者，非大道將安之乎。世之人徒熹乎高爵之貴以為榮，豐貲之富以為樂，謂可以滋益性命於永久。而不知富貴之中，螘食華衣饒給於口體，繁聲艷色侈奉於視聽，心猿易放，情竇難窒，嗜慾耽荒，皆因以萌，驕奢淫泆，靡所不至。而勞神憊氣、戕性賊命之患，舉在於是，良可鄙也。豈侔乎邁世違凡，栖心傃道，黜聰明，去健羨，所樂者淡薄，所守者清靜。紛華弗容蠱於外，情欲無所啟於內，純純悶悶，專氣致柔，久而靈臺湛然，神明自得，全真契妙，仙昇太清，不其韙歟。達是理者，今吾鄉丹陽先生其人也。</span></span><span lang="EN-US" style="font-family: New MingLiu"><br>
		</span><span style="font-family: 新細明體">　　<span style="color: #993300">先生本儒官名家，金穴豪士。自幼讀書，聰敏之性，異於髫&#31466;輩。迨冠，染翰摛藻，衡視秀造，吾儕亦成所推重。每於暇日，親朋宴集間，多笑發名談，雅有方外趣。鄉黨以是知先生亦留道念之深也。大定丁亥，有重陽真人自終南而來，一見先生，謂宿有仙骨，可與為閬苑蓬壺逍遙侶。乃溫顏青眼，傾蓋交談，勸其遠俗脫塵，亟探道妙。先生初以家貲廣貯、妻孥愛深，未之遽從。迨重陽多方警化，屢示以詩詞，激切勸諭，識其玄機微旨，皆神仙語。忽爾覺悟，願執弟子禮，從真人遊。將所示篇什，依韻賡酬，以形服教進道，永矢弗渝之意。己丑歲，重陽西返，道徒從焉。先生乃銳然捐產捨家，違妻離子，顛髻體褐，躡後而行，徑入梁汴間，栖泊&#26398;月。重陽謂吾道之玄微，授先生者已竟，乃蟬蛻仙去。先生復絮徒西上，之終南，訪重陽舊庵所，築環堵而居。遵師踵武，養道闡教。居人及鄰州，不以長幼故慕而宗師者，無慮千餘輩。閱祀逾紀，至壬寅仲夏，先生默想鄉邦遐僻之地，意其苦海愚迷，喪真積釁者眾，即振策東歸。深慈悲之念，躬拯化之勤，庶使人人悟過修真，俱登道岸。杖屨所至，亦靈異之徵屢昭，臨井咒泉，而泉即變甘，救旱祈雨，而雨遽應降；修醮儀而彩雲集於庵上，焚漁網而海市見於臘天。餘多異跡，謂非顯然，眾所共見者，難以縷形。遂致遠邇之人，咸欽風服化，其丱髮縕袍，願受教為門弟子者，日差肩而前，木可數計。</span></span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體">　　<span style="color: #993300">先生既化行如是，復想其遇師得道之始，與重陽唱和詩詞數百篇，皆發揮道妙，足以為破迷解惑，超凡度世之梯航。要廣傳於世，俾玩辭味旨者，率醒心明道，遠塵勞之苦，全性命之真，異時俱為丹臺籍客也。曩者雖門人已嘗編集，分卷命名，印施陝右，尚慮其傳之未周，及知其中多有舛謬字句。由是門人再行編集，詳加讎正，欲於鄉中募工鏤板，普傳四方。委丹陽門人靈真子朱抱一辦其事。一日，朱公惠臨圭竇，喻予作序。予自商埤汙椎魯，奚足以發揚玄旨。固辭弗可，遂勉摭先生遇師得道闡化之崖略，濡毫燥吻，作淟涊下俚語，姑酬其請云。</span></span><span style="font-family: 標楷體; color: #993300">時大定癸卯歲，寧海州鄉貢進士劉孝友序。</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　<span style="color: #993300">嘗聞之，得其道則仙可成，遇其人則道可得。以此知仙之難成，道之難得，人之尤難遇也。彼道家者流，例多不遇至人，徒學般運嚥漱，區區屑屑，殊可笑也。夫至人之道，其甚易知，其甚易行，所傳於人者，豈徒然哉。必視乎有仙風道骨，又知乎聯夙昔之契，雖相去數千里之遠，必勤勤懇懇，付之道而後已。此有以見重陽之於馬公也。重陽蚤遇至人，口傳至道，乃結廬於甘水之上。既而雲遊山東，直抵寧海，蓋預知有人可以傳道也。一見馬公，情契道合，其一話一言，未嘗不以下手速修為喻。然馬公，寧海鉅族，家貲千萬，子孫詵詵，雖素樂恬澹，亦未易猛拚也。重陽乃於孟冬之首，&#37825;庵百日，出神入夢，以天堂地獄為之警動。又嘗以賜馬公梨一枚，詩一篇，其後十日索梨一枚，分而為二。又賜以芋栗，各有其數，冥合陰陽奇偶之妙，無非託物以喻意，假言而明理。馬公一旦開悟，以所賜詩頌，依韻賡和，欣然棄家，易於去弊屣矣。於是師重陽，西遊汴梁之間。重陽既傳道於馬公，屬以後事，遂尸解仙去。馬公果能敷暢玄風，發揚妙理，遠近奉教者不可勝數。其前日賡唱詩頌，有欲願見而不可得者。門人遂收散亡，共三百餘篇，欲鏤板印行，傳之四方。偉哉！用心之廣也。一日，馬公門人靈真子朱抱一，&#25658;下手遲集，以求序於余，曰：某欲刊行斯文，意使棲心向道之士，諷其言辭，味其旨趣，以之破迷解惑，皆知石火光中雖務速修，猶太遲也。余聞是言，加以素慕全真之風，兼目觀其實，不能以鄙陋為拒，姑&#21465;其大&#27113;云。</span></span><span style="font-family: 標楷體; color: #993300">時癸卯歲，寧海州、東牟鄉貢進士梁棟謹序。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-size: 12.0pt; font-family: 新細明體">　　<span style="color: #993300">夫全真之教妙矣。其道以無為為本，以清淨為宗，其旨易知，其實易從。然世之人類，履之而無終，行之而鮮久者，何哉？以其信之不篤，執之不固，抱兒女子之惑，無烈丈夫之志，徒眷眷於火宅，不能高蹈遠引而去，故也。今丹陽先生，其能終始是道，而得至於仙者歟。先生世居東牟，資產鉅萬，貌偉神秀，無一點塵俗氣。自總角知書，澹乎無仕進意，混處閭里，德不外耀，鄉人以是慕之。己而重陽真人徒步出關，直造寧海，具謂與先生有夙昔之契，因警之以詩，悟之以詞，要與俱遊於八極之表。先生始而疑，中而信，又終而從，遂執弟子之禮而師焉。一旦撥置家務，棄去井邑，而偕為汴梁之行，無復有繫眷念，雖使涉危蹈傾，冒艱履困，竟志類鐵石，確然而不之變也。以是而盡能傳重陽公之道。若夫陰陽造化之理，性命保全之術，點化傳度之訣，無為清淨之旨，靡不洞索而通明之。以至於重陽歸真，卒赴其託，而主其教焉。故全真之風於今廣行，無智愚賢不肖，願從而歸之者，惟恐其後。先生事師凡四年而師終，師終凡十餘訐而又不返，則先生離鄉之志可知矣。然先生之離鄉豈徒然哉，蓋有說在焉。僕為先生里人，&#24316;得其詳。方先生之遇也，心雖許之從，而身未之逮也。姑以私第南館，名其庵而居。一日，重陽真人招先生而誨之曰：子知學道之要乎，要在於遠離鄉而已。遠離鄉則無所係，無所係則心不亂，心不亂則欲不生。無欲欲之，是無為也；無為為之，是清淨也。以是而求道，何道之不達；以是而望仙，何仙之不為。今子之居是邦也，私故擾擾不能息於慮，男女嗷嗷不能絕於聽，紛華種種不能掩於視，吾懼終奪子之志，而無益於吾之道也。子其計之。先生乃戄而悟，顧而笑，即日拂袖去。用能斷俗緣，剔塵染，寂然與物無著，杳然與物無累，乘雲馭風，飄飄為神仙中人矣。先生自受師前言，而至於了達，然不敢嘿默自蓄於胸中，特取疇昔唱和三帙，舉其一以名之，曰好離鄉。庶覺諸未悟者，必式此以為進道之階。噫，先生之用心，可謂仁且大矣，僕敢不竭慮而讚揚之。因丹陽門人靈真子朱抱一求序，姑序其萬一云。</span></span></p>
		<p style="line-height: 150%; margin-top: 0; margin-bottom: 0" align="left">
		<span style="font-size: 12.0pt; font-family: 標楷體; color: #993300">
		大定癸卯歲，寧海州東牟鄉貢進士劉愚之護序。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
