<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		孫真人備急千金要方</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #993300">
		經名：孫真人備急千金要方。唐</span><span lang="EN-US" style="font-size: 9.0pt; font-family: New MingLiu; color: #993300">·</span><span style="font-size: 9.0pt; font-family: 新細明體; color: #993300">孫思邈撰。九十三卷。底本出處：《正統道藏》太平部。參校本：日本江戶影宋刻本。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		孫真人備急千金要方卷之八十一</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">宋朝奉郎守太常少卿充秘閣校理林億等校正</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">養性</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">養性序第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　扁鵲云：黃帝說晝夜漏下水百刻，凡一刻人百三十五息，十刻一千三百五十息，百刻一萬三千五百息。人之居世，數息之間。信哉！嗚呼！昔人嘆逝，何可不為善以自補邪？吾常思一日一夜有十二時，十日十夜百二十時，百日百夜一千二百時，千日千夜一萬二千時，萬日萬夜一十二萬時，此為三十年。若長壽者九十年，只得三十六萬時。百年之內，斯須之間，數時之活，朝菌蟪蛄，不足為喻焉。可不自攝養，而馳騁六情，孜孜汲汲，追名逐利，千詐萬巧，以求虛譽，沒齒而無厭。故養性者，知其如此，於名於利，若存若亡；於非名非利，亦若存若亡，所以沒身不殆也。余慨時俗之多僻，皆放逸以殞亡。聊因暇日，粗述養性篇，用獎人倫之道，好事君子，與我同志焉。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">夫養性者，欲所習以成性，性自為善，不習無不利也。性既自善，內外百病自然不生，禍亂災害亦無由作，此養性之大經也。善養性者，則治未病之病，是其義也。故養性者，不但餌藥餐霞，其在兼於百行；百行周備，雖絕藥餌，足以遐年。德行不充，縱服玉液金丹，未能延壽。故老子曰：善攝生者，陸行不遇虎兕，此則道德之指也。豈假服餌而祈遐年哉！聖人所以制藥餌者，以救過行之人也。故愚者抱病歷年而不修一行，纏&#30132;沒齒，終無悔心，此其所以岐和長逝，彭跗永歸，良有以也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">嵇康曰：養生有五難：名利不去，為一難；喜怒不除，為二難；聲色不去，為三難；滋味不絕，為四難；神慮精散，為五難。五者必存，雖心希難老，口誦至言，咀嚼英華，呼吸太陽，不能不迴其操、不夭其年也。五者無於胸中，則信順日躋，道德日全，不祈善而有福，不求壽而自延。此養生之大旨也。然或有服膺仁義，無甚泰之累者，抑亦其亞歟！</span></span><span lang="EN-US"><br>
		</span><span style="font-family: 新細明體">　　<span style="color:#993300">黃帝問於岐伯曰：余聞上古之人，春秋皆度百歲，而動作不衰。今時之人，年至半百，而動作皆衰者，時代異邪？將人失之也？岐伯曰：上古之人，其知道者，法則陰陽，和於術數，食有常節，起居有常度，不妄作勞，能形與神俱，而盡終其天年，度百歲乃去。今時之人則不然，以酒為漿，以妄為常，醉以入房，以欲竭其精，以耗散其真，不知持滿，不時御神，務快其心，逆於生樂，起居無節，故半百而衰也。夫上古聖人之教也，下皆為之。虛邪賊風，避之有時；恬擔虛無，真氣從之；精神守內，病安從來？是以其志閑而少欲，其心安而不懼，其形勞而不倦，氣從以順，各從其欲，皆得所願。故甘其食，美其服，</span></span><span style="font-size:8.0pt;font-family:新細明體;color:#993300">《素問》作美其食，任其服。</span><span style="font-family: 新細明體; color: #993300">樂其俗，高下不相慕，故其民日樸。是以嗜欲不能勞其目，淫邪不能惑其心，愚智賢不肖，不懼於物，合於道數，故皆能度百歲而動作不衰者，其德全不危也。是以人之壽夭在於撙節，若消息得所，則長生不死；恣其情慾，則命同朝露也。</span><span lang="EN-US" style="color:#993300"><br>
		</span><span style="font-family: 新細明體">　<span style="color:#993300">　岐伯曰：人年四十而陰氣自半也，起居衰矣；年五十體重，耳目不聰明也；年六十陰痿，氣力大衰，九竅不，下虛上實，涕泣俱出，故曰知之則，不知則老。同出名異，智者察同，愚者察異；愚者不足，智者有餘。有餘則耳目聰明，身體輕強，年老復壯，壯者益理。是以聖人為無為之事，樂恬澹之味，能縱欲快志，得虛無之守，故壽命無窮，與天地終。此聖人之治身也。</span></span><span lang="EN-US" style="color:#993300"><br>
		</span><span style="font-family: 新細明體">　<span style="color:#993300">　春三月，此謂發陳。天地俱生，萬物以榮。夜臥早起，廣步於庭，被髮緩形，以使志生。生而勿殺，與而勿奪，賞而勿罰，此春氣之應，養生之道也。逆之則傷肝，夏為寒為變，則奉長者</span></span><span style="font-family: 新細明體; color: #993300">少。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夏三月，此謂蕃秀。天地氣交，萬物華實。夜臥早起，毋厭於日。使志無怒，使華英成秀，使氣得泄，若所愛在外，此夏氣之應，養長之道也。逆之則傷心，秋為痻瘧</span><span style="font-family: 新細明體">，<span style="color:#993300">則奉收者少，冬至重病。</span></span><span lang="EN-US" style="color:#993300"><br>
		</span><span style="font-family: 新細明體">　　<span style="color:#993300">秋三月，此謂容平。天氣以急，地氣以明。早外早起，與&#40388;俱興。使志安寧，以緩秋刑。收斂神氣，使秋氣平。毋外其志，使肺氣清，此秋氣之應，養收之道也。逆之則傷肺，冬為餐泄，則奉藏者少。</span></span><span lang="EN-US" style="color:#993300"><br>
		</span><span style="font-family: 新細明體">　　<span style="color:#993300">冬三月，此謂閉藏。水冰地坼，無擾乎陽。早臥晚起，必待日光。使志若伏若匿，若有私意，若已有得，去寒就溫，毋泄皮膚，使氣亟奪，此冬氣之應，養藏之道也。逆之則傷腎，春為痿厥，則奉生者少。</span></span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　天有四時五行，以生長收藏，以寒暑燥濕風。人有五臟，化為五氣，以生喜怒悲憂恐。故喜怒傷氣，寒暑傷形；暴怒傷陰，暴喜傷陽。故喜怒不養節，寒暑失度，生乃不固。人能依時攝，故得免其夭枉也。仲長統曰：王侯之宮，美女兼千；卿士之家，侍妾數百。晝則以醇酒淋其骨髓，夜則房室輸其血氣。耳聽淫聲，目樂邪色，宴內不出，遊外不返。&#65282;王公得之於上，豪傑馳之於下。及至生產不時，字育太早，或童孺而擅氣，或疾病而構精，精氣薄惡，血脈不充，既出胞臟，養護無法，又蒸之以綿纊，爍之以五味，胎傷孩病而脆，未及堅剛，復縱情欲，重重相生，病病相孕。國無良醫，醫無審術，姦佐其間，過謬常有，會有一疾，莫能自免。當今少百歲之人者，豈非所習不純正也。</span><span lang="EN-US" style="color:#993300"><br>
		</span><span style="font-family: 新細明體">　　<span style="color:#993300">抱朴子曰：或問所謂傷之者一豈色欲之間乎？答曰：亦何獨斯哉。然長生之要，其在房中。上士知之，可以延年除病，其次不以自伐。若年當少壯，而知還陰丹以補腦，釆七益於長俗</span></span><span style="font-family:標楷體;color:#993300">一作谷者</span><span style="font-family: 新細明體; color: #993300">，不服藥物，不失一二百歲也，但不得仙耳。不得其術者，古人方之於凌杯以盛湯，羽苞之蓄火。又且才所不逮而強思之傷也，力所不勝而強舉之傷也，深憂重恚傷也，悲哀憔悴傷也，喜樂過度傷也，汲汲所欲傷也，戚戚所患傷也，久談言笑傷也，寢息失時傷也，挽弓引弩傷也，沉醉嘔吐傷也，飽食即臥傷也，跳走喘乏傷也，歡呼哭泣傷也，陰陽不交傷也。積傷至盡，盡則早亡，盡則非道也。是以養性之士，唾不至遠，行不疾步，耳不極聽，目不極視，坐不久處，立不至疲，臥不至懻。先寒而衣，先熱而解；不欲極饑而食，食不可過飽；不欲極渴而飲，飲不欲過多。飽食過多則結積聚，渴飲過多則成痰澼。不欲甚勞，不欲甚佚，不欲流汗，不欲多唾，不欲奔走車馬，不欲極目遠望，不欲多啖生冷，不欲飲酒當風，不欲數數沐浴，不欲廣志遠願，不得規造異巧。冬不欲極溫，夏不欲窮涼；不欲露臥星月，不欲眠中用扇；大寒、大熱、大風、大霧皆不欲冒之。五味不欲偏多，故酸多則傷脾，苦多則傷肺，辛多則傷肝，鹹多則傷心，甘多則傷腎。此五味剋五臟，五行自然之理也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　凡言傷者，亦不即覺也，謂久即損壽耳。是以善攝生者，臥起有四時之早晚，興居有至和之常制；調利筋骨，有偃仰之方；祛疾閑職，有吐納之術；流行榮術，有補瀉之法；節宣勞佚，有與奪之要。忍怒以全陰，抑喜以養陽，然後先服草木以救虧缺，後服金丹以定無窮，養性之理盡於此矣。夫欲快意任懷，自謂達識知命，不泥異端，極性肆力，不勞持久者，聞此言也，雖風之過耳，電之經目，不足喻也。雖身枯於留連之中，氣絕於綺紋之際，而甘心焉，亦安可告之以養性之事哉！匪惟不納，乃謂妖訛也。而望彼信之，所謂以明鑒給朦瞽，以絲竹娛聾夫者也。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">魏武與皇甫隆令曰：聞卿年出百歲，而體力不衰，耳目聰明，顏色和悅，此盛事也。所服食、施行、導引，可得聞乎？若有可傳，想可密示封內。隆上疏對曰：臣聞天地之性，惟人為貴；人之所貴，莫貴於生。唐荒無始，劫運無窮，人生其間，忽如電過。每一思此，罔然心熱。生不再來，逝不可追，何不抑情養性以自保惜？今四海垂定，太平之際，又當須展才布德，當由萬年；萬年無窮，當由修道；道甚易知，但莫能行。臣常聞道人劑京已年一百七十八，而甚丁壯。言人當朝朝服食玉泉、琢齒，使人丁壯有顏色，去三蟲而堅齒。玉泉者，口中唾也。朝旦未起，早嗽津令滿口乃吞之；琢齒二七遍。如此者乃名曰練精。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">嵇康云：穰歲多病，饑年少疾。信哉不虛！是以關中土地，俗好儉嗇，&#21416;膳餚饈，不過菹醬而已，其人少病而壽；江南嶺表，其處饒足，海陸鮭餚，無所不備，土俗多疾而人早夭。北方仕子，遊宦至彼，遇其豐贍，以為福佑所臻。是以尊卑長幼，恣口食啖；夜長醉飽，四體熱悶，赤露眠臥，宿食不消。未逾期月，大小皆病。或患霍亂、腳氣、脹滿，或寒熱瘧痢，惡核丁腫，癰疽、痔漏，或偏風猥退，不知醫療，至於死。凡如此者，比肩皆是，惟云不習水土，都不知病之所由。靜言思之，可為太息者也。學者先須識此，以自誡慎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">抱朴子曰：一人之身，一國之象也。胸腹之位，猶宮室也；四肢之列，猶郊境也；骨節之分，猶百官也。神猶君也，血猶臣也，氣猶民也，知治身則能治國也。夫愛其民，所以安其國；惜其氣，所以全其身。民散則國亡，氣竭則身死。死者不可生也，亡者不可存也。是以至人消未起之患，治未病之疾，醫之於無事之前，不追於既逝之後。夫人難養而易危也，氣難清而易濁也，故能審威德所以保社稷，割嗜欲所以固血氣，然後真一存焉，三一守焉，百病卻焉，年壽延焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: purple">　</span><span style="font-family: 新細明體; color: #993300">　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">道林養性第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　真人曰：雖常服餌而不知養性之，亦難以長生也。養性之道，常欲小，但莫大疲及強所不能堪耳。且流水不腐，戶樞不蠹，以其運動故也。養性之道，莫久行久立，久坐久臥，久視久聽。蓋以久視傷血，久臥傷氣，久立傷骨，久坐傷肉，久行傷筋也。仍莫強食，莫強酒，莫強舉重，莫憂思，莫大怒，莫悲愁，莫大懼，莫跳踉，莫多言，莫大笑；勿汲汲於所欲，勿悁悁懷忿恨，皆損壽命。若能不犯者，則得長生也。故善攝生者，常少思、少念、少慾、少事、少語、少笑、少愁、少樂、少喜、少怒、少好、少惡。行此十二少者，養性之都契也。多思則神殆，多念則志散，多慾則志昏，多事則形勞，多語則氣乏，多笑則臟傷，多愁則心懾，多樂則意溢，多喜則忘錯昏亂，多怒則百脈不定，多好則專迷不理，多惡則憔悴無歡。此十二多不除，則榮衛失度，血氣妄行，喪生之本也，惟無多無少者，幾於道矣。是知勿外緣者，真人初學道之法也。若能如此者，可居溫疫之中無憂疑矣。</span><span lang="EN-US" style="color:#993300"><br>
		</span><span style="font-family: 新細明體">　　<span style="color:#993300">既屏外緣，會須守五神</span></span><span style="font-size:8.0pt;font-family:新細明體;color:#993300">肝心脾肺腎</span><span style="font-family: 新細明體; color: #993300">，從四正</span><span style="font-size:8.0pt;
font-family:新細明體;color:#993300">言行坐立</span><span style="font-family: 新細明體; color: #993300">。言最不得浮思妄念，心想欲事，惡邪大起。故孔子曰：思無邪也。常當習黃帝內視法，存想思念，令見五臟如懸磬，五色了了分明，勿輟也。仍於每旦初起，面向午，展兩手於膝上，心眼觀氣，上入頂，下達涌泉，旦旦如此，名曰迎氣。常以鼻引氣，口吐氣，小微吐之，不得開口。復欲得出氣少，入氣多。每欲食，送氣入腹，每欲食氣為主人也。凡心有所愛，不用深愛；心有所憎，不用深憎，并皆損性傷神。亦不用深讚，亦不用深毀。常須運心，於物平等，如覺偏頗，尋改正之。居貧勿謂常貧，居富莫謂常富，居貧富之中，常須守道，勿以貧富易志改性。識達道理，似不能言，有大功德，勿自矜伐。美藥勿離手，善言勿離口，亂想勿經心。常以深心至誠，恭敬於物，慎勿詐善，以悅於人。終身為善，為人所嫌，勿得起恨。事君盡禮，人以為諂，當以道自平其心。道之所在，其德不孤。勿言行善不得善報，以自怨仇。居處勿令心有不足，若有不足，則自抑之，勿令得起。人知止足，天遺其祿。所至之處，勿得多求，多求則心自疲而志苦。若夫人之所以多病，當由不能養性。平康之日，謂言常然，縱情恣慾，心所欲得，則便為之，不拘禁忌，欺罔幽明，無所不作。自言適性，不知過後一一皆為病本。及兩手摸空，白汗流出，口唱皇天，無所逮及。皆以生平粗心，不能自察，一至於此。但能少時內省身心，則自知見行之中，皆畏</span><span lang="EN-US" style="color: #993300; background: lime">#1</span><span style="font-family: 新細明體; color: #993300">諸&#30132;，將知四百四病，身手自造，本非由天。及一朝病發，和緩不救。方更誹謗醫藥無效，神仙無靈。故有智之人，愛惜性命者，當自思念，深生&#32827;愧，誡勒身心，常修善事也。至於居處，不得綺靡華麗，令人貪婪無厭，乃患害之源。但令雅素凈潔，無風雨暑濕為佳；衣服器械，勿用珍玉金寶，增長過失，使人煩惱根深；廚膳勿使脯肉豐盈，常令儉約為佳。然後行作鵝王步，語作含鍾聲，眠作獅子臥</span><span style="font-size:8.0pt;font-family:新細明體;color:#993300">右肚<span lang="EN-US" style="background: lime">#2</span>脅著地坐腳也，</span><span style="font-family: 新細明體; color: #993300">每日自味歌云：美食須熟嚼，生食不粗吞。問我居止處，大宅總林村。胎息守五臟，氣至骨成仙。又歌曰：日食三個毒，不嚼而自消。錦誘為五臟，身著糞掃袍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　修心既平，又須慎言語。凡言語讀誦，常想聲在氣海中</span><span style="font-size: 8.0pt; font-family: 新細明體; color: #993300">臍下也。</span><span style="font-family: 新細明體; color: #993300">每日初入後，勿言語讀誦，寧待平旦也。旦起欲專言善事，不欲先計校錢財；又食上不得語，語而食者，常患胸背痛；亦不用寢臥多言笑，寢不得語言者，言五臟如鐘磬，不懸則不可發聲；行不得語，若欲語須住腳乃語，行語則令人失氣。冬至日止可語，不可言。自言曰言，答人曰語。言有人來問，不可不答，自不可發言也。仍勿觸冷開口大語為佳。</span><span lang="EN-US" style="color:#993300"><br>
		</span><span style="font-family: 新細明體">　　<span style="color:#993300">言語既慎，仍節飲食。是以善養性者，先饑而食，先渴而飲；食欲數而少，不欲頓而多，則難消也。常欲令如飽中饑，饑中飽耳。蓋飽則傷肺，饑則傷氣，鹹則傷筋，酸則傷骨。故每學淡食，食當熟嚼，使米脂入腹，勿使酒脂入腸。人之當食，須去煩惱</span></span><span style="font-family:標楷體;color:#993300">暴數為煩，侵觸為惱。</span><span style="font-family: 新細明體; color: #993300">如食五味，必不得暴嗔，多令人神驚，夜夢飛揚；每食不用重肉，喜生百病；常須少食肉，多食飯，及少菹菜，并勿食生菜、生米、小豆、陳臭物；勿飲濁酒食&#40634;，使塞氣孔；勿食生肉傷胃，一切肉惟須煮爛，停冷食之；食畢當漱口數過，令人牙齒不敗、口香；熱食訖，以冷醉漿漱口者，令人口氣常臭，作</span><span style="font-family: 新細明體; color: red; background: lime"></span><span style="font-family: 新細明體; color: #993300">齒病。又諸熱食鹹物後，不得飲冷酢漿水，喜失聲成尸咽。凡熱食汗出，勿當風，發痙頭痛，令人目澀多睡。每食訖，以手摩面及腹，令津液通流。食畢當行步躊躇，計使中數里來，行畢使人以粉摩腹上數百遍，則食易消，大益人，令人能飲食，無百病，然後有所修為為快也。飽食即臥，乃生百病，不消成積聚；飽食仰臥，成氣痞，作頭風。觸寒來者，寒未解食熱食，成刺風。人不得夜食。又云：夜勿過醉飽食，勿精思為勞苦事，有損。餘虛損人，常須日在巳時食訖，則不須飲酒，終身無乾嘔。勿食父母本命所屬肉，令人命不長；勿食自己本命所屬肉，令人魂魄飛揚。勿食一切腦，大損人。茅屋漏水墮諸脯肉上，食之成瘕約</span><span lang="EN-US" style="color: #993300; background: lime">#3</span><span style="font-family: 新細明體; color: #993300">。暴肉作脯不肯乾者</span><span style="font-family:標楷體;
color:#993300">凡乾字舊本并作干，</span><span style="font-family: 新細明體; color: #993300">害人；祭神肉無故自動，食之害人；飲食上蜂行住，食之必有毒，害人。腹內有宿病，勿食鯪</span><span lang="EN-US" style="color: #993300; background: lime">#4</span><span style="font-family: 新細明體; color: #993300">鯉魚肉，害人。濕食及酒漿臨上看視，不見人物影者，勿食之，成卒注；若已食腹脹者，急以藥下之。每十日一食葵。葵滑，所以通五臟擁氣，又是菜之主，不用合心食之。又飲酒不欲使多，多則速吐之為佳，勿令至醉，即終身百病不除。久飲酒者，腐爛腸胃，漬髓蒸筋，傷神損壽。醉不可以當風，向陽令人發狂；又不可當風臥，不可令人扇&#20937;，皆即得病也；醉不可露臥及臥黍穰中，發癩瘡；醉不可強食，或發癰疽，或發瘖，或生瘡；醉飽不可以走車馬及跳躑；醉不可以接房，醉飽交接，小者面</span><span style="font-family: 新細明體; color: red; background: lime"></span><span style="font-family: 新細明體; color: #993300">、咳嗽，大者傷絕臟脈損命。凡人饑，欲坐小便，若飽，則立小便，慎之無病。又忍尿不便，膝冷成痹，忍大便不出，成氣痔。小便勿努，令兩足及膝冷；大便不用呼氣及強努，令人腰疼目澀，宜任之佳。凡遇山水塢中出泉者，不可久居，常食作癭病。又深陰地冷水不可飲，必作痎瘧。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　飲食以調，時慎脫著。凡人旦起著衣，反者便著之，吉。衣光者當戶三振之，曰：殃去。吉。濕衣及汗衣，智不可久著，令人發瘡及風瘙，大汗能易衣佳；不易者急洗之。不爾，令人小便不利。凡大汗勿偏說衣，喜得偏風半身不遂。春天不可薄衣，令人傷寒霍亂、食不消、頭痛。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">脫著既時，須調寢處。凡人臥，春夏向東，秋冬向西。頭勿北臥，及墻北亦勿安床。凡欲眠勿歌詠，不祥起。上床坐，先脫左足。臥勿當舍脊下，臥訖勿留燈燭<span lang="EN-US" style="background: lime">#5</span>，令魂魄及六神不安多愁怨。人頭邊勿安火爐，日久引火氣，頭重目赤，睛及鼻乾。夜外當耳勿有孔，吹人即耳聾。夏不用露面臥</span><span style="font-family: 新細明體">，<span style="color:#993300">令人面皮厚，喜成癬，或作面風。冬夜勿覆頭，得長壽。凡人眠勿以腳懸踏高處，久成腎水及損房，足冷。人每見十步直牆勿順墻臥，風利吹人發癲及體重。人汗勿跂床懸腳，久成血痹，兩足重，腰疼。又不得晝眠，令人失氣。臥勿大語，損人氣力。暮臥常習閉口，口開即失氣，且邪惡從口入，久而成消渴及失血色。屈膝側臥，益人氣力，勝正偃臥。按孔子不尸臥。故曰綞不厭跟，覺不厭舒。凡人舒睡，則有鬼痛魔邪。凡眠，先臥心，後&#21351;眼。人臥一夜當作五度反覆，常逐更轉。凡人夜魘，勿燃燈喚之，定死無疑，暗喚之吉；亦不得近前急喚。夜夢惡不須說，旦以水面束方噀之，咒曰：惡夢著草木，好夢成寶玉。即無咎矣。又夢之善惡，并勿說為吉。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">衣食寢處皆適，能順時氣者，始盡養生之道。故善攝生者，無犯日月之忌，無失歲時之和。須知一日之忌一濬無飽食；一月之忌，晦無大醉；一歲之忌，暮無遠行；終身之忌，暮無撚燭行房。暮常護氣也。凡氣冬至起於涌泉，十一月至膝，十二月至股，正月至腰，名三腸成；二月至膊，三月至項，四月至頂，純陽用事，陰亦仿此。故四月、十月不得入房，避陰陽純用事之月也。每冬至日，於北壁下厚鋪草而臥，云受元氣。每八月一日已後，即微火暖足，勿令下冷無生意，常欲使氣在下，不欲泄一於上。春凍未泮，衣欲下厚上薄，養腸收陰，繼世長生；養陰收、工一擊，禍則滅門。故云：冬時天地氣閉，血氣伏藏，人不可作勞出汗，發泄陽氣，有損於人也。又云：冬日凍腦，春秋腦足俱凍。此聖人之常法也。春欲晏臥早起，夏及秋欲侵夜乃臥早起，冬欲早外而晏起，皆益人。雖云早起，莫在雞嗚前；雖言晏起，莫在日出後。凡冬月忽有大熱之時，夏月忽有大涼之時，皆勿受之。人有患天行時氣者，皆由犯此也。即須調氣息，使寒熱平和，、即免患也。每當臘日勿歌舞，犯者必凶。常於正月寅日，燒白髮吉。凡寅日剪手甲，午日剪足甲，又燒白髮吉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: purple">　　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">居處法第三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　凡人居止之室，必須周密，勿令有細隙，致有風氣得入。小覺有風，勿強忍久坐，必須急急避之；久居不覺，使人中風。古來忽得偏風，四肢不隨，或如角弓反張，或失音不語者，皆由忽此耳。身既中風，諸病總集，邪氣得便，遭此致卒者，十中有九。是以大須周密，無得輕之。慎焉慎焉！所居之室，勿塞井及水漬，令人聾盲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　凡在家及外行，卒逢大飄風暴雨、震電昏暗、大霧，此皆是諸龍鬼神行動經過所致。宜入室閉戶，燒香靜坐，心以避之，待過後乃出，不爾損人。或當時雖未苦，於後不佳矣。又陰霧中亦不可遠行。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">凡家中有經像，行來先拜之，然後拜尊長，每行至則峻坐焉。<span lang="EN-US"><br>
		</span>
		　　凡居家不欲數沐浴，若沐浴必須密室，不得大熱，亦不得大冷，皆生百病。冬浴不必汗出霢霂，沐浴後不得觸風冷；新沐髮訖，勿當風，勿濕縈髻，勿濕頭臥，使人頭風眩悶，髮禿面黑，齒痛耳聾，頭生白屑。饑忌浴，飽忌沐。沐訖，須進少許食飲乃出。夜沐髮，不食即臥，令人心虛、饒汗、多夢。又夫妻不用同日沐浴，常以晦日，朔日沐，吉。凡炊湯經宿，用洗體成癬，洗面無光，洗腳即疼痛，作飯甑畦。熱治洗頭，冷水濯之，作頭風；飲水沐頭，亦作頭風時行病。新汗解，勿冷水洗浴，損心包不能復。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　凡居家，常戒約內外長幼，有不快即須早道，勿使隱忍以為無苦。過時不知，便為重病，遂成不救。小有不或安氣好，即按摩挼捺，令百節通利，泄其邪。凡人無問有事無事，常須日別蹋、脊背四肢一度；頭項苦令熟蹋，即風氣時行不能侵人。此大要妙，不可具論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　凡人居家及遠行，隨身常有熟艾一升，備急丸、辟鬼丸、生肌藥、甘濕藥、丁腫藥、水銀、大黃、芒硝、甘草、乾薑、桂心、蜀椒。不能更蓄餘藥，此等常不可闕少。及一兩卷百一備急藥方，并帶辟毒蛇、蜂、蝎等藥隨身也。<span lang="EN-US"><br>
		</span></span><span style="font-family: 新細明體">　<span style="color:#993300">　凡人自覺十日已上康健，即須灸三數穴以泄風氣。每日必須調氣補瀉，按摩導引為佳。勿以康健便為常然，常須安不忘危，預防諸病也。灸法當須避人神，</span></span><span style="font-size:8.0pt;font-family:新細明體;color:#993300">人神禁忌法在第二十九卷中。</span><span style="font-family: 新細明體; color: #993300">凡畜手力細累，春秋皆須與轉瀉藥一度，則不中天行時氣也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#993300">孫真人備急千金要方卷之八十一竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: purple">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#1</span><span style="font-size: 8.0pt; font-family: 新細明體; color: #993300">畏：影宋刻本作『長』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#2</span><span style="font-size: 8.0pt; font-family: 新細明體; color: #993300">肱：原作『腳』，據影宋刻本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#3</span><span style="font-size: 8.0pt; font-family: 新細明體; color: #993300">約：影宋刻本作『結』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#4</span><span style="font-size: 8.0pt; font-family: 新細明體; color: #993300">絞：原作『陵』，據影宋刻本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#5</span><span style="font-size: 8.0pt; font-family: 新細明體; color: #993300">燭：原作『&#29080;』，據影宋刻本改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
