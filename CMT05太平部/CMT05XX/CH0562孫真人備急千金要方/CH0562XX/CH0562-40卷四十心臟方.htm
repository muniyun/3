<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		孫真人備急千金要方</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #993300">
		經名：孫真人備急千金要方。唐</span><span lang="EN-US" style="font-size: 9.0pt; font-family: New MingLiu; color: #993300">·</span><span style="font-size: 9.0pt; font-family: 新細明體; color: #993300">孫思邈撰。九十三卷。底本出處：《正統道藏》太平部。參校本：日本江戶影宋刻本。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		孫真人備急千金要方卷之四十</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: #993300">宋朝奉郎守太常少卿充秘閣校理林億等校正</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 標楷體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 16.0pt; font-family: 新細明體; color: #993300">
		心臟方</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">心臟脈論第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體">　　</span></b><span style="font-family: 新細明體; color: #993300">論曰：心主神。神者，五臟專精之本也，為帝王，監領四方，夏王七十二日，位在南方，離宮火也。有生之來謂之精，兩精相搏謂之神，所以任物謂之心。神者，心之藏也。舌者，心之官。故心氣通於舌，舌和則能審五味矣。心在竅為耳。夫心者火也，腎者水也，水火相濟。心氣通於舌，舌非竅也，其通於竅者，寄見於耳。左耳丙，右耳丁，循環炎宮，上出唇，口知味，榮華於耳，外主血，內主五音。心重十二兩，中有三毛七孔，盛精汁三合，神名呴呴，主藏神，號五神居，隨節應會，故云心藏脈，脈舍神。在氣為吞，在液為汗。心氣虛則悲不已，實則笑不休。心氣虛則夢救火，陽物得其時則夢燔灼；心氣盛則夢喜笑及恐畏；厥氣客於心，則夢丘山煙火。</span><b><span lang="EN-US" style="font-family: 新細明體"><br>
		</span><span style="font-family: 新細明體">　　</span></b><span style="font-family: 新細明體; color: #993300">凡心臟象火，與小腸合為腑。其經手少陰，與太陽為表裹。其脈洪，相於春，王於夏。夏時萬物洪盛，垂枝布葉，皆下垂如曲，故名&#37390;。心脈洪大而長，洪則衛氣實，實則氣無從出，大則榮氣萌，萌洪相薄，可以發汗，故名曰長，長洪相得，即引水漿溉灌經絡，津液皮膚。太陽洪大，皆是母軀，幸得戊己，用牢根株。陽氣上出，汗見於頭，五內乾枯，胞中空虛，醫反下之，此為重虛。脈浮有表無裹，陽無所使，不但危身，并中其母。<span lang="EN-US"><br>
		</span></span><b><span style="font-family: 新細明體">　　</span></b><span style="font-family: 新細明體; color: #993300">夏脈如&#37390;，夏脈心也，南方火也，萬物之所以盛長也。故其氣來盛去衰，故曰&#37390;，反此者病。何如而反？其氣來盛去亦盛，此謂太過，病在外；其來不盛去反盛，此謂不及，病在內。太過則令人身熱而膚痛，為浸淫；不及則令人煩心，上見咳唾，下為氣泄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　心脈來累累如連珠，奴循琅玕，曰平，夏以胃氣為本。心脈來喘喘連屬，其中微曲，曰心病。心脈來前曲後居如操帶&#37390;，曰心死。<span lang="EN-US"><br>
		</span></span><span style="font-family: 新細明體">　　<span style="color: #993300">真心脈至堅而搏，如循薏苡子累累然，色赤黑不澤，毛折乃死。<span lang="EN-US"><br>
		</span></span>　　<span style="color: #993300">夏胃微&#37390;曰平，&#37390;多胃少日心病，但&#37390;無胃日死，胃而有石曰冬病，石甚曰今病。</span><span lang="EN-US"><br>
		</span>　　<span style="color: #993300">心藏脈，脈舍神。怵惕思慮則傷神，神傷則恐懼自失，破</span></span><span style="font-family: 新細明體; color: #993300; background: lime"></span><span style="font-family: 新細明體; color: #993300">脫肉，毛悴色夭，死於冬。<span lang="EN-US"><br>
		</span>　　手少陰氣絕則脈不通。少陰者，心脈也。心者，脈之合也。脈不通則血不流，血不流則髮不澤，面黑如漆柴<span lang="EN-US" style="background: lime">#1</span>者，血先死，壬篤癸死，水勝火也。<span lang="EN-US"><br>
		</span>　　心死臟，浮之實如豆麻擊手，按之益躁疾者死。<span lang="EN-US"><br>
		</span>　　夏心火王，其脈浮大而散</span><span style="font-size: 9.0pt; font-family: 新細明體; color: #993300">一作弦</span><span style="font-family: 新細明體; color: #993300">曰平</span><span lang="EN-US" style="font-family: 新細明體; color: #993300; background: lime">#2</span><span style="font-family: 新細明體; color: #993300">反得弦細而長者，是肝之乘心，母之歸子，為虛邪，雖病易治。反得大而緩者，是脾之乘心，子之乘母，為實邪，雖病自愈。反得沉濡而滑者，是腎之乘心，水之剋火，為賊邪，大逆，十死不治。反得微澀而短者，是肺之乘心，金之陵火，為微邪，雖病即瘥。腎乘心必癃。<span lang="EN-US"><br>
		</span>　　左手關前寸口陰絕者，無心脈也，苦</span><span lang="EN-US" style="font-family: 新細明體; color: #993300; background: lime">#3</span><span style="font-family: 新細明體; color: #993300">心下熱痛，掌中熱，時時善嘔，口中傷爛，刺手少陽治陽。<span lang="EN-US"><br>
		</span>　　左手關前寸口陰實者，心實也，若心下有水氣，憂恚發之，刺手心主治陰。<span lang="EN-US"><br>
		</span>　　心脈來，累累如貫珠滑利，再至曰平，三至曰離經病，四至脫精，五至死，六至命盡，手少陰脈也。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color: #993300">心脈急甚為瘈瘲；微急為心痛引背，食不下。緩甚為狂笑；微緩為伏梁在心下，上下行，有時唾血。大甚為喉介；微大為心痹引背，善相出。小甚為善噦；微小為消癉。滑甚為善渴；微滑為心疝引臍，小腹鳴。澀甚為瘖；微澀為血溢維厥，耳鳴癲疾。</span><span lang="EN-US"><br>
		</span>　　<span style="color: #993300">心脈搏堅而長，當病舌卷不能言；其濡而散者，當病痛渴自已。</span></span><span style="font-size: 9.0pt; font-family: 新細明體; color: #993300">渴，一作環。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　赤脈之至也，喘而堅，診</span><span lang="EN-US" style="font-family: 新細明體; color: #993300; background: lime">#4</span><span style="font-family: 新細明體; color: #993300">曰有積氣在中，時害於食，名心痹，得之外疾思慮而心虛，故邪從之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　扁鵲曰：心有病則口生瘡腐爛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　心在聲為笑，在變動為憂，在志為喜。喜傷心，精氣并於心則喜。心虛則悲，悲則憂；實則笑，笑則喜。<span lang="EN-US"><br>
		</span>　　時主夏病者，時間時甚。知其源，取其輸，觀其應，審其害。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">病先發於心者，心痛。一日之肺，喘咳；三日之肝，脅痛支滿；五日之脾，閉塞不通，身痛體重。三日不已，死，冬夜半，夏日中。<span lang="EN-US"><br>
		</span>　　病在心，日中慧，夜半甚，平旦靜。<span lang="EN-US"><br>
		</span>　　假令心病，北行若食豚魚得之，不者當以冬時發，得病以壬癸日也<span lang="EN-US" style="background: lime">#5</span>。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">凡心病之狀，胸內痛，脅支滿，兩脅下痛，膺背肩胛間痛，兩臂內痛。虛則胸腹大，脅下與腰背相引而痛，取其經手少陰、太陽舌下血者；其變病，刺&#37060;中血者。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">心脈沉之小而緊，浮之不喘，苦心下聚氣而痛，食不下，喜咽唾，時手足熱煩滿，時忘不樂，喜太息，得之憂思。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">心病其色赤，心痛短氣，手掌煩熱，或啼笑罵詈，悲思愁慮，面赤身熱，其脈實大而<span lang="EN-US" style="background: lime">#6</span>數，此為可治。宜服</span></span><span style="font-size: 8.0pt; font-family: 新細明體; color: #993300">闕宜服者藥。</span><span style="font-family: 新細明體; color: #993300">春當刺中衝，夏刺勞宮，季夏刺大陵，皆補之；秋刺間使，冬刺曲澤，皆瀉之。</span><span style="font-size: 9.0pt; font-family: 新細明體; color: #993300">此是手心主心胞絡經。</span><span style="font-family: 新細明體; color: #993300">又當灸巨闕五十壯，背第五椎百壯。<span lang="EN-US"><br>
		</span></span><span style="font-family: 新細明體">　　<span style="color: #993300">邪在心，則病心痛善悲，時眩仆，視有餘不足而調其輸。<span lang="EN-US"><br>
		</span>　　愁憂思慮則傷心，心傷則苦驚喜忌善怒。<span lang="EN-US"><br>
		</span>　　心中風者，翕翕發熱，不能起，心中饑則飲食，食則嘔。<span lang="EN-US"><br>
		</span></span>　　<span style="color: #993300">心中寒者，其人病心如啖蒜齏狀，劇者心痛徹背，背痛徹心，如蠱注。其脈浮者，自吐乃愈也。<span lang="EN-US"><br>
		</span>　　心傷，其人勞倦，頭面赤而下重，心中痛徹背，自煩發熱，氣少者屬於心當臍跳手，其脈弦，此為心臟傷所致也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">邪哭使魂魄不安者，血氣少也，血氣少者屬於心，心氣&#34394;者其人即畏，合目欲眠夢遠行而精神離散，魂魄妄行。陰氣衰者即為癲，陽氣衰者即為狂。五臟者，魂魄之宅舍精神之所依託也。魂魄飛揚者，其五臟空虛也，即邪神居之，神靈所使鬼而下之，脈短而微，其臟不足則魂魄不安，魂屬於肝，魄屬於肺，肺主津液，即為涕泣出，肺氣衰者即泣出，肝氣衰者魂則不安，肝主善怒，其聲呼。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">心水者，其人身體腫</span><span style="font-size: 8.0pt; font-family: 新細明體; color: #993300">一作重</span><span style="font-family: 新細明體; color: #993300">而少氣，不得臥，煩而躁，其陰大腫。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">真心痛，手足清至節，心痛甚者，旦發夕死，夕發旦死。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">心腹痛，懊&#25017;發作，腫聚往來上下行，痛有休作，心腹中熱，善渴涎出者，是蛔咬也。以手聚而堅持之，無令得移，以大針刺之，久持之，蟲不動乃出針。腸中有蟲蛔咬，皆不可取以小針。<span lang="EN-US"><br>
		</span>　　心脹者，煩心短氣，臥不安。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">凡心脈急，名曰心疝，小腹當有形，其以心為牡臟，小腸為之使，故小腹當有形。<span lang="EN-US"><br>
		</span>　　診得心積，沉而芤，時上下無常處，病胸滿悸。腹中熱，面赤咽乾，心煩，掌中熱，甚則唾血，身瘈瘲，主血厥，夏瘥冬劇，色赤也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">心之積，名曰伏梁，起於臍上，上至心，大如臂，久久不愈，病煩心心痛，以秋庚辛日得之，何也？腎病傳心，心當傳肺，肺適以秋王，王者不受邪，心復欲還腎，腎不肯受，因留結為積，故知伏梁以秋得之。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">心病煩悶少氣，大熱，熱上湯心，嘔咳吐逆，狂語，汗出如珠，身體厥冷，其脈當浮，今反沉濡而滑，其色當赤而反黑者，此是水之剋火，為大逆，十死不治。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">徵音人者，主心聲也。心聲笑，其音竽，其志喜，其經手少陰。厥逆太陽則榮衛不通，陰陽反錯，陽氣外擊，陰氣內傷，傷則寒，寒則虛，虛則驚掣心悸，定心湯主之。</span><span style="font-size: 8.0pt; font-family: 新細明體; color: #993300">方見別卷。</span><span style="font-family: 新細明體; color: #993300">語聲前寬後急，後聲不續，前混後濁，口</span><span style="font-family: 新細明體; color: #993300; background: lime"></span><span style="font-family: 新細明體; color: #993300">冒昧好自笑，此為厲風入心，刑瀝湯主之。</span><span style="font-size: 9.0pt; font-family: 新細明體; color: #993300">方見別卷。</span><span style="font-family: 新細明體; color: #993300">心虛風寒，半身不遂，骨節離解，緩弱不收，便利無度，口面</span><span style="font-family: 新細明體; color: #993300; background: lime"></span><span style="font-family: 新細明體; color: #993300">邪，薑附湯主之。</span><span style="font-size: 8.0pt; font-family: 新細明體; color: #993300">方見別卷。</span><span style="font-family: 新細明體; color: #993300">此病不盈旬日，宜急洽之。又笑而呻，呻而反憂，此為水剋火，陰擊陽，陰起而陽伏，伏則實，實則傷熱，熱則狂，悶亂冒珠，言多謬誤，不可採聽，此心已傷，若其人口唇正赤可療，青黃白黑不可療也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">心病為瘧者，令人心煩甚，欲得清水，反寒多不甚熱。</span></span><span style="font-size: 8.0pt; font-family: 新細明體; color: #993300">方見別卷。</span><span style="font-family: 新細明體; color: #993300">若其人本來心性和雅，而忽弊急反於常，白木酒主之。</span><span style="font-size: 8.0pt; font-family: 新細明體; color: #993300">方見別卷。</span><span style="font-family: 新細明體; color: #993300">或言未竟便住，以手剔腳爪，此人必死，禍雖未及，名曰行尸。此心病聲之候也，虛則補之，實則瀉之，不可治者，明以察之。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color: #993300">赤為心，心合脈，赤如&#40388;冠者吉。心主舌，舌是心之餘。其人火形相，比於上徵，赤色，廣</span></span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">，兌面，小頭，好肩背髀腹，小手足，行安地，疾行播肩背，肉滿有氣，輕財，少信多慮，見事明了，好顧急心，不壽暴死，耐春夏，不耐秋冬。秋冬感而生病，主手少陰竅家然。</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">長短傾正則心應之，正赤色。小理者則心小，小則邪弗能傷，易傷以憂；粗理者則心大，大則虛，虛則寒，寒則憂不能傷，易傷於邪。無</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">者則心高，高則實，實則熱，熱則滿於肺中；悶而善忘，難開以言。</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">小短舉者則心下，下則藏外，易傷於寒，易恐以言。</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">長者則心堅，堅則藏安守<span lang="EN-US" style="background: lime">#7</span>固。</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">弱以薄者則心脆，脆則善病消癉熱<span lang="EN-US" style="background: lime">#8</span>中。</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">直下不舉者則心端正，端正則和利難傷。</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-family: 新細明體; color: #993300">向一方者則心偏傾，偏傾瓢操持不一，無守司也。</span><span style="font-size: 9.0pt; font-family: 新細明體; color: #993300">一云若</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-size: 9.0pt; font-family: 新細明體; color: #993300">小短薄弱而下則心下，下則虛，虛則傷寒，病憂恚內損，心暴痛而好唾清涎，口臭，蟲齒痛侵曆齒；若</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300; background: lime"></span><span style="font-size: 9.0pt; font-family: 新細明體; color: #993300">高起則心高，高則實，實則熱，熱則滿於心，悶而善忘，恐悸，喉燥口痛，牙癰舌傷，小兒則便秘，口重舌，鵝口，聲嘶。方見頭面篇中。<span lang="EN-US"><br>
		</span></span><span style="font-family: 新細明體">　　<span style="color: #993300">凡人部分陷起者，必有病生。小腸太陽為心之部，其處陷起即病生矣。藏含內外<span lang="EN-US" style="background: lime">#9</span>，沉濁屬內，浮清居外。若外病內入，小腹滿起；內病裹出，所部陷沒。外入內，前治陽，後補陰；內出外，前補陰，後瀉陽。陽則實熱，陰則虛寒。在陽主外，在陰主內。<span lang="EN-US"><br>
		</span></span>　　<span style="color: #993300">凡人死生休咎，則藏神前變形於外。人心前病，則口為之開張；若心前死，則枯黑，語聲不轉；若天中等分，墓色應之，卯<span lang="EN-US" style="background: lime">#10</span>死不治。看應增損，斟酌賒促。賒則不出四百日內，促則不腠<span lang="EN-US" style="background: lime">#11</span>旬月之間。心病少愈而卒死，何以知之？曰：赤黑色黯點如博棋</span><span lang="EN-US" style="color: red; background: lime">#12</span><span style="color: #993300">，若見顏，度年上必卒死。心絕一日死，何以知之？兩目回回直視，肩息，立死。凡面赤目白，憂恚思慮，心氣內索，面色反好，急求棺&#26881;，不過十日死。又面黃目赤不死，赤如衃血死。吉凶之色若在於分部，朏朏而見，赤黑入口，此必死，不出其年，名曰行尸。若年上無應，三年之中病必死矣。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">夏火心脈色赤，主手太陽也，夏取盛經分腠。夏者火始治，心氣始長，脈瘦氣弱，陽氣留溢，熱熏分腠，內至於經，故取盛經分腠絕膚而病去者，邪居淺也。所謂盛經者，陽脈也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　其脈本在外踝之後，應在命門之上三寸。命門者，在心上一寸也。脈根在少澤，少澤在手小指端。<span lang="EN-US"><br>
		</span>
		　　其筋起於小指之上，結於腕上，循臂內廉，結肘內兌骨之後，彈之應小指之上，入結腋下。其支者，後走腋後廉，上繞肩胛，循頸出足太陽之筋前，結於耳後完骨。其支者，入耳中，直出耳上，下結於頷上，屬目外&#30502;。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">其脈起於小指之端，循手外側上腕，出踝中直上，循臂骨下廉，出肘內側兩骨之間，上循臑外後廉，出肩解，繞肩胛，交肩上，入缺盆，向腋絡心，循咽下膈，抵胃屬小腸。其支者，從缺盆循頸上頰，至目兌&#30502;，卻入耳中。其支者，別頰，上</span></span><span style="font-family: 新細明體; color: #993300; background: lime"></span><span lang="EN-US" style="font-family: 新細明體; color: #993300; background: lime">#13</span><span style="font-family: 新細明體; color: #993300">抵鼻，至目內&#30502;，斜絡於顴。合手少陰為表裹，少陰本在兌骨之端，應在背後，同會於手太陰。<span lang="EN-US"><br>
		</span>　　其手太陽之別，名曰支正，上腕五寸，內注少陰。其別者，上走</span><span style="font-family: 新細明體; color: #993300">肘，絡肩</span><span style="font-family: 新細明體; color: #993300; background: lime"></span><span style="font-family: 新細明體; color: #993300">，</span><span style="font-family: 新細明體; color: #993300">主心生病。病實則小腸熱，熱則節弛，弛則陽病，陽脈大，反逆於寸口再倍，病則嗌痛頷腫，耳聾目黃，臥不能言，悶則急坐。虛則小腸寒，寒則生疣，疣則陰病，陰脈反小於寸口過於一倍，病則短氣，百節痛，筋急頸痛，不能轉顧。</span><span style="font-size: 9.0pt; font-family: 新細明體; color: #993300">此盡是手太陽小腸經筋脈支別為病，今取心主包絡、少陰心經附於後。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　<span style="color: #993300">手心主之別，名曰內關，去腕五寸</span></span><span style="font-size: 9.0pt; font-family: 新細明體; color: #993300">《甲乙》作二寸</span><span style="font-family: 新細明體; color: #993300">，出於兩筋間，循經以上，擊於心包，絡心系。氣實則心痛，虛則為煩心，取之兩筋間。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">手心主之脈起於胸中，出屬心包，下膈，歷絡三焦。其支者，循胸出脅，下腋三寸，上抵腋，下循臑內，行太陰、少陰之間，入肘中，下臂，行兩筋之間，入掌中，循中指出其端。其支者，別掌中，循小指次指出其端。是<span lang="EN-US" style="background: lime">#14</span>動則病手心熱，肘臂攣急，腋腫，甚則胸脅支滿，心中澹澹大動，面赤目黃，善笑不休。是主脈所生病者，煩心心痛，掌中熱。為此諸病，盛則瀉之，虛則補之，熱則疾之，寒則留之，陷下則灸之，不盛不虛，以經取之。盛者則寸口大一倍於人迎，虛者則寸口反小於人迎。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">手少陰之別，名曰通理，在腕後一寸，別而上行，循經入咽中，系舌本，屬目系。其實則支<span lang="EN-US" style="background: lime">#15</span>膈，虛則不能言。取之掌後一寸，別走太陽。<span lang="EN-US"><br>
		</span>　　手少陰之脈起於心中，出屬心系，上膈，絡小腸。其支者，從心系上俠咽，系目系。</span><span style="font-size: 8.0pt; font-family: 新細明體; color: #993300">系目系，一作循胸而出脅。</span><span style="font-family: 新細明體; color: #993300">其直者，復從心系卻上肺，出腋下，下循臑內後廉，行太陰心主之後，下肘內廉，循臂內後廉，抵掌後兌骨之端，入掌後內廉，循小指之內，出其端。是動則病嗌乾心痛，渴而欲飲，是為臂厥。是主心所生病者，目黃，脅滿痛，臑臂內後廉痛厥，掌中熱痛。為此諸病，盛則瀉之，虛則補之。盛者則寸口大再倍於人迎，虛者則寸口反小於人迎。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">手少陰之脈獨無輸，何也？曰：少陰者，心脈也。心者，五臟六腑之大主也，為帝王，精神之所舍，其臟堅固，邪不能容，容之則傷心，心傷則神去，神去則身死矣。故諸邪在於心者，皆在心之包絡。包絡者，心主之脈也。故少陰無輸也，少陰無輸，心不病乎？曰：其外經腑病，臟不病，故獨取其經於掌後兌骨之端也。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">夏三月，主心小腸，赤脈</span><span style="font-family: 新細明體; color: #993300; background: lime"></span><span style="font-family: 新細明體; color: #993300">病也，其源從少陰太陽之氣相搏而停，則榮衛不通，皮肉痛起。太陽動發少陰，淫邪之氣因而作，則臟腑隨時受夏疫病也，其病相反</span><span lang="EN-US" style="font-family: 新細明體; color: #993300; background: lime">#16</span><span style="font-family: 新細明體; color: #993300">。若腑虛則為陰邪氣所傷，身戰脈掉，捉所不禁；臟實則為陽毒所侵，肉熱，口開舌破，咽塞聲嘶，故曰赤脈</span><span style="font-family: 新細明體; color: #993300; background: lime"></span><span style="font-family: 新細明體; color: #993300">病。</span><span style="font-size: 8.0pt; font-family: 新細明體; color: #993300">方見傷寒卷中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">扁鵲云：灸腎肝心三輸，主治丹</span></span><span style="font-size: 8.0pt; font-family: 新細明體; color: #993300">一作痺</span><span style="font-family: 新細明體; color: #993300">毒病，當依源為治，表治陰陽，調和臟腑，疾不生矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">心虛實第二</span></b><span style="font-family: 新細明體">
		</span>
		<span style="font-size: 8.0pt; font-family: 新細明體; color: #993300">脈 方 灸法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">心實熱左手寸口人迎以前脈陰實者，手少陰經也。病苦閉，大便不利，腹滿，四肢重，身熱，名曰心實熱也。</span><span lang="EN-US"><br>
		</span>　　<span style="color: #993300">石膏湯，治心熱實或欲吐，吐而不出，煩悶喘急頭痛方：<span lang="EN-US"><br>
		</span>　　石膏</span></span><span style="font-size: 9.0pt; font-family: 新細明體; color: #993300">一斤</span><span style="font-family: 新細明體; color: #993300">　淡竹葉　香豉</span><span style="font-size: 9.0pt; font-family: 新細明體; color: #993300">各一升</span><span style="font-family: 新細明體; color: #993300">　小麥</span><span style="font-size: 9.0pt; font-family: 新細明體; color: #993300">三升</span><span style="font-family: 新細明體; color: #993300">　地骨皮</span><span style="font-size: 9.0pt; font-family: 新細明體; color: #993300">五兩</span><span style="font-family: 新細明體; color: #993300">　茯苓</span><span style="font-size: 9.0pt; font-family: 新細明體; color: #993300">三兩</span><span style="font-family: 新細明體; color: #993300">　梔子仁</span><span style="font-size: 9.0pt; font-family: 新細明體; color: #993300">三七枚</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　<span style="color: #993300">右七味，</span></span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，先以水一斗五升，煮小麥、竹葉，取八升，澄清，次下諸藥，煮取二升，去滓。分三服</span><span style="font-size: 8.0pt; font-family: 新細明體; color: #993300">。《外臺》名瀉肺</span><span lang="EN-US" style="font-size: 8.0pt; font-family: 新細明體; color: #993300; background: lime">#17</span><span style="font-size: 8.0pt; font-family: 新細明體; color: #993300">湯。<span lang="EN-US"><br>
		</span></span><span style="font-family: 新細明體">　　<span style="color: #993300">瀉心湯，治老小下利，水穀不消，腸中雷鳴，心下痞滿，乾嘔不安方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">人參　黃苓　甘草</span></span><span style="font-size: 10.0pt; font-family: 新細明體; color: #993300">各一兩</span><span style="font-family: 新細明體; color: #993300">　乾薑</span><span style="font-size: 9.0pt; font-family: 新細明體; color: #993300">一兩半</span><span style="font-family: 新細明體; color: #993300">　黃連</span><span style="font-size: 9.0pt; font-family: 新細明體; color: #993300">二兩　</span><span style="font-family: 新細明體; color: #993300">半夏</span><span style="font-size: 9.0pt; font-family: 新細明體; color: #993300">三兩</span><span style="font-family: 新細明體; color: #993300">　大棗</span><span style="font-size: 9.0pt; font-family: 新細明體; color: #993300">十二枚</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　右七味，</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，以水八升，煮取二升半，分三服。并治霍亂。若寒加附子一枚，渴加栝蔞根二兩，嘔加橘皮一兩，痛加當歸一兩，客熱以生薑代乾薑。<span lang="EN-US"><br>
		</span></span><span style="font-family: 新細明體">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">心小腸俱實<span lang="EN-US"><br>
		</span></span></b><span style="font-family: 新細明體; color: #993300">
		　　左手寸口人迎以前脈陰陽俱實者，手少陰與巨陽經俱實也。病苦頭痛身熱，大便難，心腹煩滿，不得臥，以胃氣不轉，水穀實也，名曰心小腸俱實。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">竹瀝湯，治心實熱，驚夢喜笑，恐畏悸懼不安方：<span lang="EN-US"><br>
		</span>　　淡竹瀝　生地黃汁</span><span style="font-size: 9.0pt; font-family: 新細明體; color: #993300">各一升</span><span style="font-family: 新細明體; color: #993300">　石膏</span><span style="font-size: 9.0pt; font-family: 新細明體; color: #993300">八兩　</span><span style="font-family: 新細明體; color: #993300">芍藥　白朮　人參　梔子仁</span><span style="font-size: 9.0pt; font-family: 新細明體; color: #993300">各二兩<span lang="EN-US" style="background: lime">#18</span>　</span><span style="font-family: 新細明體; color: #993300">赤石脂　紫菀　知母　茯神</span><span style="font-size: 9.0pt; font-family: 新細明體; color: #993300">各二兩</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　右十一味，</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，以水九升，煮十味，取二升七合，去滓，下竹瀝更煎，取三升。若須利，入芒硝二兩，去芍藥。分三服。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">茯神散<span lang="EN-US" style="background: lime">#19</span>，治心實熱，口乾煩渴，眠臥不安方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">茯神　麥門冬</span><span style="font-size: 9.0pt; font-family: 新細明體; color: #993300">各三十六銖</span><span style="font-family: 新細明體; color: #993300">　通草　升麻</span><span style="font-size: 9.0pt; font-family: 新細明體; color: #993300">各三十銖</span><span style="font-family: 新細明體; color: #993300">　紫菀　桂心</span><span style="font-size: 9.0pt; font-family: 新細明體; color: #993300">各十八銖</span><span style="font-family: 新細明體; color: #993300">　知母</span><span style="font-size: 9.0pt; font-family: 新細明體; color: #993300">一兩</span><span style="font-family: 新細明體; color: #993300">　赤石脂</span><span style="font-size: 9.0pt; font-family: 新細明體; color: #993300">四十二銖</span><span style="font-family: 新細明體; color: #993300">　大棗</span><span style="font-size: 9.0pt; font-family: 新細明體; color: #993300">一十枚<span lang="EN-US" style="background: lime">#20</span>　</span><span style="font-family: 新細明體; color: #993300">淡竹茹</span><span style="font-size: 9.0pt; font-family: 新細明體; color: #993300">&#40388;子大一枚<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">右十味，治下篩，為粗散，以帛裹方寸匕，井花水二升半，煮取九合，時動裹子。為一服，日再。<span lang="EN-US"><br>
		</span>　　瀉心湯，治心氣不定，吐血衄血方：<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">大黃</span><span style="font-size: 9.0pt; font-family: 新細明體; color: #993300">二兩</span><span style="font-family: 新細明體; color: #993300">　黃連　黃苓</span><span style="font-size: 9.0pt; font-family: 新細明體; color: #993300">各一兩</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　</span><span style="font-family: 新細明體; color: #993300">右三味，</span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，以水三升，煮取一升，頓服。亦治霍亂。<span lang="EN-US"><br>
		</span>　　安心散，治心熱滿，煩悶驚恐方：<span lang="EN-US"><br>
		</span>　　白芍藥　遠志　宿薑</span><span style="font-size: 9.0pt; font-family: 新細明體; color: #993300">各<span lang="EN-US" style="background: lime">#21</span>二兩　</span><span style="font-family: 新細明體; color: #993300">茯苓　赤石脂　麥門冬　知母　紫菀　石膏</span><span style="font-size: 9.0pt; font-family: 新細明體; color: #993300">各四十二銖</span><span style="font-family: 新細明體; color: #993300">　人參</span><span style="font-size: 8.0pt; font-family: 新細明體; color: #993300">二十四銖</span><span style="font-family: 新細明體; color: #993300">　桂心　麻黃　黃苓</span><span style="font-size: 9.0pt; font-family: 新細明體; color: #993300">各三十銖　</span><span style="font-family: 新細明體; color: #993300">萎蕤</span><span style="font-size: 9.0pt; font-family: 新細明體; color: #993300">三＋六銖</span><span style="font-family: 新細明體; color: #993300">　甘草</span><span style="font-size: 9.0pt; font-family: 新細明體; color: #993300">十二銖<span lang="EN-US" style="background: lime">#22</span></span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">右十五味，治下篩，為粗散，先以水五升，淡竹葉一升，煮取三升，去滓，煮散一方寸匕，牢<span lang="EN-US" style="background: lime">#23</span>以絹裹煮，時動之。煎取八合，為一服，日再。<span lang="EN-US"><br>
		</span>　　治不能食，胸中滿，膈上逆氣，悶熱方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　灸心輸二七壯。小兒減之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">心虛寒</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　左手寸口人迎以前脈陰虛者，手少陰經也。病苦悸恐不樂，心腹痛，難以言，心如寒，恍惚，名曰心虛寒也。<span lang="EN-US"><br>
		</span></span><span style="font-family: 新細明體">　　<span style="color: #993300">茯苓補心湯，治心氣不足，善悲愁恚怒，衄血，面黃，煩悶，五<span lang="EN-US" style="background: lime">#24</span>心熱，或獨語不覺，咽喉痛，舌本強，冷涎出</span></span><span style="font-size: 8.0pt; font-family: 新細明體; color: #993300">一作汗出，</span><span style="font-family: 新細明體; color: #993300">善忘恐，徙不定，婦人崩中，面色赤方：<span lang="EN-US"><br>
		</span></span><span style="font-family: 新細明體">　　<span style="color: #993300">茯苓</span></span><span style="font-size: 9.0pt; font-family: 新細明體; color: #993300">四兩</span><span style="font-family: 新細明體; color: #993300">　桂心　甘草</span><span style="font-size: 9.0pt; font-family: 新細明體; color: #993300">各二兩</span><span style="font-family: 新細明體; color: #993300">　紫石英　人參</span><span style="font-size: 9.0pt; font-family: 新細明體; color: #993300">各一兩</span><span style="font-family: 新細明體; color: #993300">　大棗</span><span style="font-size: 9.0pt; font-family: 新細明體; color: #993300">二＋枚</span><span style="font-family: 新細明體; color: #993300">　麥門冬</span><span style="font-size: 9.0pt; font-family: 新細明體; color: #993300">三兩</span><span style="font-family: 新細明體; color: #993300">　赤小豆</span><span style="font-size: 9.0pt; font-family: 新細明體; color: #993300">二＋四枚<span lang="EN-US">#25</span></span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color: #993300">右八味，</span></span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，以水七升，煮取二升<span lang="EN-US" style="background: lime">#26</span>，分三服。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color: #993300">半夏補心湯，治心虛寒，心中脹滿，悲憂，或夢山丘平澤者方：<span lang="EN-US"><br>
		</span>　　半夏</span></span><span style="font-size: 9.0pt; font-family: 新細明體; color: #993300">六兩</span><span style="font-family: 新細明體; color: #993300">　宿薑</span><span style="font-size: 9.0pt; font-family: 新細明體; color: #993300">五兩</span><span style="font-family: 新細明體; color: #993300">　茯苓　桂心　枳實　橘皮</span><span style="font-size: 9.0pt; font-family: 新細明體; color: #993300">各三兩</span><span style="font-family: 新細明體; color: #993300">　白朮<span style="font-size: 9.0pt">四兩</span>　防風　遠志</span><span style="font-size: 9.0pt; font-family: 新細明體; color: #993300">各二兩</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　<span style="color: #993300">右九味，</span></span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，以水一斗，煮取三升，分三服。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">牛髓圓，通治百病，虛瘠羸乏等方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">牛髓　羊髓　棗膏　白蜜　酥</span></span><span style="font-size: 9.0pt; font-family: 新細明體; color: #993300">各一升　</span><span style="font-family: 新細明體; color: #993300">麥門冬　芎藭　桂心　當歸　茯苓</span><span style="font-size: 9.0pt; font-family: 新細明體; color: #993300">一雲茯神　</span><span style="font-family: 新細明體; color: #993300">甘草　羌活</span><span style="font-size: 9.0pt; font-family: 新細明體; color: #993300">各三十銖<span lang="EN-US" style="background: lime">#27</span></span><span style="font-family: 新細明體; color: #993300">　乾地黃　乾薑</span><span style="font-size: 9.0pt; font-family: 新細明體; color: #993300">各三＋六銖</span><span style="font-family: 新細明體; color: #993300">　五味子　人參　防風</span><span style="font-size: 9.0pt; font-family: 新細明體; color: #993300">各一兩</span><span style="font-family: 新細明體; color: #993300">　細辛</span><span style="font-size: 9.0pt; font-family: 新細明體; color: #993300">十八銖</span><span style="font-family: 新細明體; color: #993300">　白朮</span><span style="font-size: 9.0pt; font-family: 新細明體; color: #993300">四十二銖</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color: #993300">右十九味，切搗十四味，再篩，別研棗膏和散，次與諸髓、蜜和攪令相得，內銅&#37474;中，於釜沸湯中煎之，取堪為丸，如梧子大。酒服三十丸，稍加至四十丸，日再服。<span lang="EN-US"><br>
		</span></span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">心小腸俱虛</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體">&nbsp;&nbsp;&nbsp; </span>
		<span style="font-family: 新細明體; color: #993300">左手寸口人迎以前脈陰陽俱虛者，手少陰與巨陽經俱虛<span lang="EN-US" style="background: lime">#28</span>也。病苦洞泄，若寒少氣，四肢厥，腸僻，名曰心小腸俱虛。<span lang="EN-US"><br>
		</span></span><span style="font-family: 新細明體">　　<span style="color: #993300">大補心湯，治虛損不足，心氣弱悸，或時妄語，四肢損，變氣力，顏色不榮方：<span lang="EN-US"><br>
		</span>　　黃苓　附子</span></span><span style="font-size: 8.0pt; font-family: 新細明體; color: #993300">各一兩</span><span style="font-family: 新細明體; color: #993300">　甘草　茯苓　麥門冬　乾地黃　桂心　阿膠</span><span style="font-size: 9.0pt; font-family: 新細明體; color: #993300">各三兩</span><span style="font-family: 新細明體; color: #993300">　半夏　遠志　石膏</span><span style="font-size: 9.0pt; font-family: 新細明體; color: #993300">各四兩　</span><span style="font-family: 新細明體; color: #993300">生薑</span><span style="font-size: 9.0pt; font-family: 新細明體; color: #993300">六兩　</span><span style="font-family: 新細明體; color: #993300">粘<span lang="EN-US" style="background: lime">#29</span>糖</span><span style="font-size: 9.0pt; font-family: 新細明體; color: #993300">一斤　</span><span style="font-family: 新細明體; color: #993300">大棗</span><span style="font-size: 9.0pt; font-family: 新細明體; color: #993300">二＋枚</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">右十四味，取十三味，</span></span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，以水一斗五升，煮取五升，湯成下糖，分四服。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　補心圓，治臟虛善恐怖如魘狀，及女人產後餘疾，月經不調方：<span lang="EN-US"><br>
		</span>　　當歸　防風　芎藭　附子　芍藥　甘草　蜀椒　乾薑　細辛　桂心　半夏　厚朴　大黃　豬苓</span><span style="font-size: 9.0pt; font-family: 新細明體; color: #993300">各一兩　</span><span style="font-family: 新細明體; color: #993300">茯苓</span><span style="font-size: 9.0pt; font-family: 新細明體; color: #993300">一方用茯神　</span><span style="font-family: 新細明體; color: #993300">遠志</span><span style="font-size: 9.0pt; font-family: 新細明體; color: #993300">各二兩</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　<span style="color: #993300">右十六味，為末，蜜丸如梧子。酒服五丸，日三，不知加至十丸。冷極加熱藥。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">心勞第三</span></b><span style="font-size: 9.0pt; font-family: 新細明體; color: #993300">論　方</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　論曰：心勞病者，補脾氣以益之，脾王則感於心矣。人逆夏氣，則手太陽不長，而心氣內洞，順之則生，逆之則死，順之則治，逆之則亂，反順為逆，是謂關格，病則生矣。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">大黃泄熱湯，治心勞熱，口為生瘡，大便苦難，閉澀不通，心滿痛，小腸熱方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　大黃　澤瀉　黃苓　芒硝　梔子仁</span><span style="font-size: 9.0pt; font-family: 新細明體; color: #993300">各<span lang="EN-US" style="background: lime">#30</span>三兩</span><span style="font-family: 新細明體; color: #993300">　桂心　通草</span><span style="font-size: 9.0pt; font-family: 新細明體; color: #993300">各二兩</span><span style="font-family: 新細明體; color: #993300">　石膏</span><span style="font-size: 9.0pt; font-family: 新細明體; color: #993300">八兩　</span><span style="font-family: 新細明體; color: #993300">甘草</span><span style="font-size: 9.0pt; font-family: 新細明體; color: #993300">一兩</span><span style="font-family: 新細明體; color: #993300">　大棗</span><span style="font-size: 9.0pt; font-family: 新細明體; color: #993300">二＋枚</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #993300">右十味，</span></span><span lang="EN-US" style="font-family: 新細明體; color: #993300; background: lime"></span><span style="font-family: 新細明體; color: #993300">咀，用水九升，先以水一升別漬大黃一宿，餘八升水煮諸藥，取二升五合，去滓，下大黃煮兩沸，去滓，下芒硝令烊，分三服。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #993300">孫真人備急千金要方卷之四十竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: purple">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#1</span><span style="font-size: 9.0pt; font-family: 新細明體; color: #993300">柴：原作『葉』，據影宋刻本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#2</span><span style="font-size: 9.0pt; font-family: 新細明體; color: #993300">弦：影宋刻本作<span lang="EN-US">r</span>洪』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#3</span><span style="font-size: 9.0pt; font-family: 新細明體; color: #993300">苦：原作『若』，據影宋刻本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#4</span><span style="font-size: 9.0pt; font-family: 新細明體; color: #993300">診：原作『詮』，據影宋刻本改。<span lang="EN-US"><br>
		<span style="background: lime">#5</span></span>也：原作『方』，據影宋刻本改。<span lang="EN-US"><br>
		<span style="background: lime">#6</span></span>大而：原作『火兩』，據影宋刻本改。<span lang="EN-US"><br>
		<span style="background: lime">#7</span></span>安守：原作『三寺』，據影宋刻本改。<span lang="EN-US"><br>
		<span style="background: lime">#8</span></span>熱：原作『於』，據影宋刻本改。<span lang="EN-US"><br>
		<span style="background: lime">#9</span></span>藏含內外：影宋刻本『含』作『舍』<span lang="EN-US">,</span>『外』下有『部亦內外』四字。<span lang="EN-US"><br>
		<span style="background: lime">#10</span></span>卯：影宋刻本作『必』。<span lang="EN-US"><br>
		<span style="background: lime">#11</span></span>勝：影宋刻本作『延』。<span lang="EN-US"><br>
		<span style="background: lime">#12</span></span>如博棋：原作『顏即』，據影宋刻本改。<span lang="EN-US"><br>
		<span style="background: lime">#13</span></span>順：原作『頻』，據影宋刻本改。<span lang="EN-US"><br>
		<span style="background: lime">#14</span></span>是：原作『也』，屬上讀，據影宋刻本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#15</span><span style="font-size: 9.0pt; font-family: 新細明體; color: #993300">支：原作『大』，據《靈樞經</span><span lang="EN-US" style="font-size: 9.0pt; font-family: New MingLiu; color: #993300">·</span><span style="font-size: 9.0pt; font-family: 新細明體; color: #993300">經脈》政。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#16</span><span style="font-size: 9.0pt; font-family: 新細明體; color: #993300">反：原脫，據文義文例補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#17</span><span style="font-size: 9.0pt; font-family: 新細明體; color: #993300">肺：影宋刻本作『心』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#18</span><span style="font-size: 9.0pt; font-family: 新細明體; color: #993300">各二兩：影宋刻本作『各三兩』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#19</span><span style="font-size: 9.0pt; font-family: 新細明體; color: #993300">袂神散：影宋刻本作『茯神煮散』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#20</span><span style="font-size: 9.0pt; font-family: 新細明體; color: #993300">一十枚：影宋刻本作『二十枚』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #993300; background: lime">
		#21</span><span style="font-size: 9.0pt; font-family: 新細明體; color: #993300">各：原脫，據影宋刻本補。<span lang="EN-US"><br>
		<span style="background: lime">#22</span></span>十二銖：影宋刻本作『十銖』。<span lang="EN-US"><br>
		<span style="background: lime">#23</span></span>牢：原作『半』，據影宋刻本改。<span lang="EN-US"><br>
		<span style="background: lime">#24</span></span>五：原作『王』，據影宋刻本改。<span lang="EN-US"><br>
		<span style="background: lime">#25</span></span>二十四枚：影宋刻本作『一十四枚』。<span lang="EN-US"><br>
		<span style="background: lime">#26</span></span>二升：影宋刻本作『二升半』。<span lang="EN-US"><br>
		<span style="background: lime">#27</span></span>各三十銖：影宋刻本作『各二十銖』。<span lang="EN-US"><br>
		<span style="background: lime">#28</span></span>虛：原脫，據影宋刻本補。<span lang="EN-US"><br>
		<span style="background: lime">#29</span></span>牯：影宋刻本作『飴』。<span lang="EN-US"><br>
		<span style="background: lime">#30</span></span>各：原脫，據影宋刻本補。下同。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
