<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		孫真人備急千金要方</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #993300">
		經名：孫真人備急千金要方。唐</span><span lang="EN-US" style="font-size: 9.0pt; font-family: New MingLiu; color: #993300">·</span><span style="font-size: 9.0pt; font-family: 新細明體; color: #993300">孫思邈撰。九十三卷。底本出處：《正統道藏》太平部。參校本：日本江戶影宋刻本。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:18.0pt;
font-family:新細明體;color:#993300">孫真人備急千金要方卷之七十六</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">宋朝奉郎守太常少卿充秘閣校理林億等校正</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 14.0pt; font-family: 新細明體; color: #993300">
		備急方</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">蛇蟲等毒第二</span></b><span style="font-family:標楷體;color:#993300">論 
		方灸法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">治因熱逐&#20937;睡熟，有蛇入口中挽不出方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　以刀破蛇尾，內生椒三兩枚，裹著，須臾即出。</span><span style="font-size:8.0pt;font-family:新細明體;color:#993300">《肘後方》云：艾灸蛇尾即出。若無火，以刀周匝割蛇尾，截令皮斷，乃持皮倒脫即出。<span lang="EN-US"><br>
		</span></span><span style="font-family: 新細明體">　　<span style="color:#993300">治蛇入人口并七孔中者方：<span lang="EN-US"><br>
		</span>　　割母豬尾頭，滴血著口中，即出。<span lang="EN-US"><br>
		</span></span>　　<span style="color:#993300">又方：<span lang="EN-US"><br>
		</span>　　以患人手中指等截三歲大豬尾，以器盛血，傍蛇瀉血口中，拔出之。<span lang="EN-US"><br>
		</span>　　治卒為蛇繞不解方：<span lang="EN-US"><br>
		</span>　　以熱湯淋之。無湯，令人尿之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　治蛇竭螫方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">服小蒜汁，滓薄上。</span></span><span style="font-size:8.0pt;font-family:新細明體;color:#993300">《肘後方》云：治蝮蛇螫。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　熟搗葵，取汁服之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　治蛇嚙方：<span lang="EN-US"><br>
		</span></span><span style="font-family: 新細明體">　　<span style="color:#993300">人屎厚塗，帛裹即消。<span lang="EN-US"><br>
		</span>　　治蛇毒方：<span lang="EN-US"><br>
		</span></span>　　<span style="color:#993300">消蠟注瘡上，不瘥，更消注之。<span lang="EN-US"><br>
		</span></span>　　<span style="color:#993300">又方：<span lang="EN-US"><br>
		</span>　　以母豬耳中垢傅之。</span></span><span style="font-size:8.0pt;font-family:新細明體;
color:#993300">《肘後方》云：牛耳中垢亦可用。<span lang="EN-US"><br>
		</span></span><span style="font-family: 新細明體">　　<span style="color:#993300">治蝗蛇毒方：<span lang="EN-US"><br>
		</span>　　令婦人騎度三過，又令坐上。<span lang="EN-US"><br>
		</span>　　又方：<span lang="EN-US"><br>
		</span>　　以射罔塗腫上，血出即愈。<span lang="EN-US"><br>
		</span>　　又方：<span lang="EN-US"><br>
		</span></span>　　<span style="color:#993300">生麻、楮葉合搗，以水絞去滓，漬之。<span lang="EN-US"><br>
		</span>　　又方：<span lang="EN-US"><br>
		</span>　　令婦人尿瘡上。<span lang="EN-US"><br>
		</span>　　又方：<span lang="EN-US"><br>
		</span>　　末薑薄之，乾復易。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　治諸蛇毒方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">雄黃　乾薑</span></span><span style="font-family:標楷體;color:#993300">各等分</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　右二味，為末，和射罔著竹筒中帶行，有急用之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體">　<span style="color:#993300">　</span></span><span style="font-family: 新細明體; color: #993300">雞屎二七枚，燒作灰，投酒中服之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　以麵圍上，令童男尿著中，燒鐵令赤投中，冷復燒著，二三度瘥。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　雄黃為末傅上，日一易。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　鹽四兩，水一斗，煮十沸，沸定，以湯浸，冷易之。</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　搗紫莧取汁，飲一升，以滓封瘡上，以少水灌之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　梳中垢如指大，長一寸，尿和傅之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　取合口椒、葫荽苗等分，搗傅之，無不瘥。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　男子陰間毛二七枚，含之，有汁即咽卻，秘方也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：<span lang="EN-US"><br>
		</span>　　用銅青傅瘡上。<span lang="EN-US"><br>
		</span>　　又方：<span lang="EN-US"><br>
		</span>　　搗大蒜和胡粉傅之。<span lang="EN-US"><br>
		</span>　　又方：<span lang="EN-US"><br>
		</span>　　口嚼大豆葉塗之良。<span lang="EN-US"><br>
		</span>　　又方：<span lang="EN-US"><br>
		</span></span><span style="font-family: 新細明體">　　<span style="color:#993300">豬脂和鹿角灰塗之。<span lang="EN-US"><br>
		</span>　　又方：<span lang="EN-US"><br>
		</span>　　炙梳汗出，熨之。</span><span lang="EN-US"><br>
		</span>　　<span style="color:#993300">入山草辟眾蛇方：<span lang="EN-US"><br>
		</span>　　乾薑 麝香 雄黃</span></span><span style="font-family:標楷體;color:#993300">各等分</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　<span style="color:#993300">右三味，搗為粗散，以小絳袋盛帶之，男左女右。蛇毒塗瘡。</span></span><span style="font-size:8.0pt;font-family:新細明體;color:#993300">《集驗方》云：如無麝香，以射罔和代之。《救急方》云：以蜜和為膏，傅螫處良。<span lang="EN-US"><br>
		</span></span><span style="font-family: 新細明體; color: #993300">　　又方：<span lang="EN-US"><br>
		</span>　　常燒段羊角使煙出，蛇則去矣。<span lang="EN-US"><br>
		</span></span><span style="font-family: 新細明體">　　<span style="color:#993300">治蛇螫人，瘡已愈，餘毒在肉中，淫淫痛癢方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　大蒜 小蒜</span><span style="font-family:標楷體;color:#993300">各一升</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　右二味，合搗，以熱湯淋，以汁灌瘡，大良。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　治蛇骨刺人毒痛方：<span lang="EN-US"><br>
		</span></span><span style="font-family: 新細明體">　　<span style="color:#993300">鐵精如大豆許，內管中，吹內瘡中良。<span lang="EN-US"><br>
		</span>　　又方：<span lang="EN-US"><br>
		</span></span>　　<span style="color:#993300">燒死鼠為末傅之。<span lang="EN-US"><br>
		</span>　　治眾蛇螫方：<span lang="EN-US"><br>
		</span>　　灸上三七壯。無艾，以火頭稱瘡孔大小爇之。<span lang="EN-US"><br>
		</span></span>　　<span style="color:#993300">治虎咬瘡方：<span lang="EN-US"><br>
		</span>　　濃煮葛根汁，洗十數遍，及搗為散，以葛根汁服方寸匕。日五，甚者夜二。<span lang="EN-US"><br>
		</span>　　又方：<span lang="EN-US"><br>
		</span></span>　　<span style="color:#993300">青布急卷為繩，止一物，燒一頭燃，內竹筒中，注瘡口熏之，妙。<span lang="EN-US"><br>
		</span></span>　　<span style="color:#993300">又方：<span lang="EN-US"><br>
		</span>　　煮鐵令濃，洗瘡。<span lang="EN-US"><br>
		</span>　　又方：<span lang="EN-US"><br>
		</span>　　嚼栗子塗之，良。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　辟虎法：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　凡入山，燒水牛、段羊角，虎、狼、蛇皆走。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">論曰：凡見一切毒螫之物，必不得起惡心向之，亦不得殺之。若輒殺之，於後必遭螫，毒治亦難瘥，慎之慎之。</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">治竭毒方：</span><span lang="EN-US" style="color:
#993300"><br>
		</span><span style="font-family: 新細明體; color: #993300">
		　　凡蝎有雌雄，雄者痛止在一處，雌者痛牽諸處。若是雄者，用井底泥塗之，溫則易；雌者用當瓦屋溝下泥傅之。若值無雨，可用新汲水從屋上淋下取泥。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　取齒中殘飯傅之；又豬脂封之；又射罔封之；又&#30791;砂和水塗上，立愈。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　治蝎螫方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　若著手足，以冷水漬之，水微暖則易之。著餘處者，冷水浸故布榆之，小暖則易。</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　生烏頭為末，唾和傅之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　治蜂螫毒方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">取瓦子摩其上，唾二七遍，置瓦子故處。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　治蜂螫方：豬脂蜜各五合蠟二兩右三味，和煎如膏，候冷以塗之。<span lang="EN-US"><br>
		</span>　　又方：<span lang="EN-US"><br>
		</span></span><span style="font-family: 新細明體">　　<span style="color:#993300">燒蜂房為末，膏和塗之。</span></span><span style="font-size:8.0pt;
font-family:新細明體;color:#993300">《肘後方》云：先煮蜂房洗之，又燒塗之。<span lang="EN-US"><br>
		</span></span><span style="font-family: 新細明體">　　<span style="color:#993300">又方：<span lang="EN-US"><br>
		</span>　　酥脂塗之，立愈。<span lang="EN-US"><br>
		</span>　　又方：<span lang="EN-US"><br>
		</span>　　燒牛屎灰，苦酒和塗之。<span lang="EN-US"><br>
		</span>　　又方：<span lang="EN-US"><br>
		</span>　　齒垢塗之。<span lang="EN-US"><br>
		</span></span>　　<span style="color:#993300">又方：<span lang="EN-US"><br>
		</span>　　淳酢沃地，取泥塗之。<span lang="EN-US"><br>
		</span></span>　　<span style="color:#993300">又方：<span lang="EN-US"><br>
		</span>　　嚼盥塗之。<span lang="EN-US"><br>
		</span>　　又方：<span lang="EN-US"><br>
		</span>　　以人尿新者洗之。<span lang="EN-US"><br>
		</span>　　又方：<span lang="EN-US"><br>
		</span></span>　　<span style="color:#993300">尿泥塗之。<span lang="EN-US"><br>
		</span>　　又方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　反手捻地上土傅之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">論曰：凡蠼&#34699;蟲尿人影，著處便令人病瘡。其狀身中忽有處&#30254;痛如芒刺，亦如刺蟲所螫後，起細</span></span><span style="font-family: 新細明體; color: red; background: lime"></span><span style="font-family: 新細明體; color: #993300">瘍作聚如茱萸子狀，四邊赤，中央有白膿如黍粟，亦令人皮肉急，舉身惡寒壯熱，劇者連起竟腰脅胸。治之法，初得之，磨犀角塗上；止其毒，治如火丹法。余以武德中六月得此疾，經五六日覺心悶不佳，以他法治不愈。又有人教畫地作蠼&#34699;形，以刀子細細盡取蠼&#34699;腹中土，就中以唾和成泥塗之，再塗即愈。方知天下萬物相感，莫曉其由矣。<span lang="EN-US"><br>
		</span></span><span style="font-family: 新細明體">　　<span style="color:#993300">治蠼&#34699;尿方：<span lang="EN-US"><br>
		</span>　　段羊髭燒灰，臘月豬脂和封之。<span lang="EN-US"><br>
		</span>　　又方：<span lang="EN-US"><br>
		</span>　　搗豉封之。<span lang="EN-US"><br>
		</span>　　又方：<span lang="EN-US"><br>
		</span>　　酢和胡粉塗之。<span lang="EN-US"><br>
		</span></span>　<span style="color:#993300">　治蠼&#34699;尿瘡方：<span lang="EN-US"><br>
		</span>　　燒鹿角為末，以苦酒和傅瘡上。已有汁者燒道傍弊蒲席傅之。<span lang="EN-US"><br>
		</span></span>　　<span style="color:#993300">又方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　槐白皮半斤，切，以苦酒二升，漬半日，刮去瘡處以洗，日五六遍；仍以赤小豆為末，以苦酒和傅之。燥復易。小兒以水和。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　嚼大麥以傅之三日</span><span lang="EN-US" style="color: #993300; background: lime">#1</span><span style="font-family: 新細明體; color: #993300">。</span><span lang="EN-US" style="color:#993300"><br>
		</span><span style="font-family: 新細明體">　<span style="color:#993300">　</span></span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　燕窠中土以豬脂和傅。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　熟嚼梨葉，以水和塗，燥復易之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　爛搗馬鞭草以傅，上燥則易之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　取吳茱萸東行根下土，酢和塗之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　治三種射工蟲毒方：</span><span lang="EN-US"><br>
		</span><span style="font-family: 新細明體">　　</span><span style="font-family: 新細明體; color: #993300">論曰：江南有射工毒蟲，一名短狐，一名蜮，其蟲形如甲蟲。</span><span style="font-size:8.0pt;font-family:新細明體;color:#993300">《外臺》云：正黑，狀如大飛生。</span><span style="font-family: 新細明體; color: #993300">有一長角在口前如弩，檐臨其角端曲如上弩，以氣為矢，因水勢以射人。人或聞其在水中鉍鉍作聲，要須得水沒其口便射人。此蟲畏鵝，鵝能食之。其初始證，先惡寒噤&#30254;，寒熱筋急，仍似傷寒，亦如中尸，便不能語。朝旦小蘇，晡夕輒劇，寒熱悶亂，是其證。始得三四日，當即．治之，治之稍遲者，七日皆死。初未有瘡，但惡寒噤&#30254;。及成瘡似蠼&#34699;尿，亦似瘭疽瘡。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color:#993300">射工中瘡有三種：其一種瘡正黑如黛子，皮周邊悉赤，或衣犯之，如有芒刺痛；其一種作瘡，久久穿，或晡間寒熱；其一種如火灼熛起，似此者最急，數日殺人。</span></span><span style="font-size:8.0pt;font-family:新細明體;color:#993300">《備急方》雲有四種，其一種突起如癰。<span lang="EN-US"><br>
		</span></span><span style="font-family: 新細明體">　　<span style="color:#993300">治射工中人寒熱，或發瘡偏在一處，有異於常者方：<span lang="EN-US"><br>
		</span>　　取鬼臼葉一把，清苦酒中熟搗，絞取汁，服一升，日三。<span lang="EN-US"><br>
		</span>　　又方：<span lang="EN-US"><br>
		</span>　　取生吳茱萸莖葉一握，斷去前後，取握中熟搗，以水二升，煮取七合，頓服。<span lang="EN-US"><br>
		</span>　　又方：<span lang="EN-US"><br>
		</span>　　取葫，切，貼瘡，灸七壯。</span><span lang="EN-US"><br>
		</span>　　<span style="color:#993300">又方：<span lang="EN-US"><br>
		</span>　　取蜈蚣大者一枚，火炙，治為末，苦酒和，以傅瘡上。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;&nbsp;&nbsp; </span>
		<span style="font-family: 新細明體; color: #993300">又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;&nbsp;&nbsp; </span>
		<span style="font-family: 新細明體; color: #993300">取赤莧菜熟搗，絞取汁，每服一升，日四五服。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：<span lang="EN-US"><br>
		</span></span><span style="font-family: 新細明體">　　<span style="color:#993300">白&#40388;屎取白頭者三枚，湯和塗中毒處。<span lang="EN-US"><br>
		</span>　　又方：<span lang="EN-US"><br>
		</span>　　升麻</span></span><span style="font-family:標楷體;color:#993300">三兩</span><span style="font-family: 新細明體; color: #993300">　犀角　烏扇根</span><span style="font-family:標楷體;color:#993300">各二兩</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">右三味，</span></span><span style="font-family:新細明體;color:#993300"></span><span style="font-family: 新細明體; color: #993300">咀，以水四升，煮取一升半，去滓，分再服，相去如一炊頃，盡更作。<span lang="EN-US"><br>
		</span>　　治射工中人已有瘡者方：<span lang="EN-US"><br>
		</span>　　取芥子爛搗，苦酒和，厚塗瘡上，半日痛便止。<span lang="EN-US"><br>
		</span>　　又方：<span lang="EN-US"><br>
		</span>　　取狼牙葉，冬取根，搗令熟，薄所中處，又飲四五合汁。<span lang="EN-US"><br>
		</span>　　治射工中人三種瘡方：<span lang="EN-US"><br>
		</span>　　升麻</span><span style="font-family:
 標楷體;color:#993300">二兩</span><span style="font-family: 新細明體; color: #993300">　烏扇根</span><span style="font-family:標楷體;color:#993300">三兩</span><span lang="EN-US" style="font-family:標楷體;color:#993300"><br>
		</span><span style="font-family: 新細明體; color: #993300">　　右二味，</span><span style="font-family:新細明體;color:#993300"></span><span style="font-family: 新細明體; color: #993300">咀，以水三升，煮取一升，適寒溫，盡服，滓薄上。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color:#993300">五香散，治江南毒氣、惡核、射工中人、暴腫、生瘡方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">甲香　犀角　鱉甲　升麻　薰陸香　烏翣　丁香　沉香　黃連　青木香　羚羊角　黃苓　甘草　牡蠣</span><span style="font-family:標楷體;color:#993300">各四分</span><span style="font-family: 新細明體; color: #993300">　昊茱英</span><span style="font-family:標楷體;color:#993300">三分</span><span style="font-family: 新細明體; color: #993300">　黃檗</span><span style="font-family:標楷體;
color:#993300">六分<span lang="EN-US"><br>
		</span></span><span style="font-family: 新細明體; color: #993300">
		　　右十六味，治下篩，中射工毒及諸毒，皆水服方寸匕，日三，并</span><span lang="EN-US" style="color: purple; background: lime">#3</span><span style="font-family: 新細明體; color: #993300">以水和少許洗之。仍以雞子白和塗腫上，乾則易。</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">野葛膏，治射工、惡核、卒中惡毒方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　野葛</span><span style="font-family:標楷體;color:#993300">一升</span><span style="font-family: 新細明體; color: #993300">　巴豆　烏頭　蜀椒</span><span style="font-family:標楷體;
color:#993300">各五合</span><span style="font-family: 新細明體; color: #993300">　茵芋　躑躅　附子　丹砂</span><span style="font-family:標楷體;color:#993300">各一兩</span><span style="font-family: 新細明體; color: #993300">　雄黃　大黃</span><span style="font-family:標楷體;color:#993300">各七兩<span lang="EN-US" style="background: lime">#4</span></span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　右十味，治下篩，以不中水豬膏三斤煎，三上三下，去滓，內丹砂、雄黃末，攪至凝。以棗核大摩痛上，勿近眼。凡合名膏，皆無令產婦、女人、小兒、雞犬、六畜見之，惟宜清爭。</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">治沙虱毒方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　斑貓二枚，一枚熬，為末服；一大枚燒，令煙絕，為末，著瘡中。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">大蒜十枚，止一物，合皮安熱灰中，炮令熱，去皮，刀斷蒜頭，取熱拄所著毒處。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：麝香大蒜<span lang="EN-US"><br>
		</span>　　右二味，合搗，以羊脂和，著小筒中帶，欲用，取傅瘡上。<span lang="EN-US"><br>
		</span>　　又方：<span lang="EN-US"><br>
		</span>　　雄黃　朱砂　恆山</span><span style="font-family:標楷體;color:#993300">各等分<span lang="EN-US"><br>
		</span></span><span style="font-family: 新細明體; color: #993300">
		　　右三味，取五月五日日中時，令童子合之，取傅瘡上。<span lang="EN-US"><br>
		</span>　　治石蛭方：</span><span style="font-size:8.0pt;font-family:新細明體;color:#993300">山水中陰濕草木上石蛭著人，則穿嚙人肌膚</span><span style="font-size:8.0pt;font-family:新細明體">，<span style="color:#993300">行人肉中，浸淫墳起，如蟲行道之狀。</span><span lang="EN-US"><br>
		</span></span><span style="font-family: 新細明體">　<span style="color:#993300">　凡行山路草木中，常以臘月豬膏和盥塗腳經及足趾間</span><span style="color:#943634">趺上，</span><span style="color:#993300">及著鞋襪，蛭不得著人也。已著者，灸斷其道即愈。<span lang="EN-US"><br>
		</span>　　治水毒方：<span lang="EN-US"><br>
		</span>
		　　論曰：凡山水有毒蟲，人涉水，中人似射工而無物。其診法：初得之惡寒，微似頭痛，目眶疼，心中煩懊，四肢振焮，腰背百節皆強，兩膝痛；或翕翕而熱，但欲睡，旦醒暮劇，手足逆冷至肘膝，二三日腹中生蟲，食人下部，肛中有瘡，不痛不癢，令人不覺。不急治，過六七日，下部出膿潰；蟲上食人五臟，熱盛毒煩，下利不禁，八九日雖良醫不能治矣。覺得之，急早視其下部，若有瘡正赤如截肉者，陽毒，最急；若瘡如鯉魚齒者，為陰毒，猶小緩。要皆殺人，不過二十日也。欲知是中水與非者，當作五六升湯，以小蒜五升，</span></span><span style="font-family:
新細明體;color:#993300"></span><span style="font-family: 新細明體; color: #993300">咀，投湯中，消息勿令大熱，去滓，以浴之。是水毒，身體當發赤斑；無異者非也，當以他病治之。<span lang="EN-US"><br>
		</span></span><span style="font-family: 新細明體">　　<span style="color:#993300">治人忽中水毒，手足指冷，或至肘膝者方：<span lang="EN-US"><br>
		</span>　　吳茱萸</span></span><span style="font-family:標楷體;color:#993300">一升</span><span style="font-family: 新細明體; color: #993300">　生薑</span><span style="font-family:標楷體;color:#993300">切，一升半</span><span style="font-family: 新細明體; color: #993300">　犀角　升麻　橘皮</span><span style="font-family:標楷體;
color:#993300">各二兩</span><span style="font-family: 新細明體; color: #993300">　烏梅</span><span style="font-family:標楷體;color:#993300">十四枚</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體">　　<span style="color:#993300">右六味，</span></span><span style="font-family:新細明體;
color:#993300"></span><span style="font-family: 新細明體; color: #993300">咀，以水七升，煮取二升，分二服。<span lang="EN-US"><br>
		</span>　　又方：<span lang="EN-US"><br>
		</span>　　浮萍草曝乾，為末，酒服方寸匕。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color:#993300">又方：<span lang="EN-US"><br>
		</span>　　取梅若桃葉，搗絞取汁三升許，或乾以少水絞取汁飲之。小兒不能飲，以汁傅乳頭飲之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　搗蒼耳汁，服一升；又以綿裹杖，沾汁導下部，日三<span lang="EN-US" style="background: lime">#5</span>，瘥。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　搗蓼一把，以酒和，絞取汁一升飲之，不過三服瘥。</span><span style="font-size:
8.0pt;font-family:新細明體;color:#993300">《外臺》、《肘後》作梨葉。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　搗藍一把，水解，以塗浴面目身體令遍。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　搗蛇莓根為末，水飲之，并導下部；生者用汁。凡夏月行，常多&#36075;此藥屑。入水，以方寸匕投水上流，無所畏，又辟射工。凡洗浴，以少許投水盆中，即無毒。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　治貓鬼野道病，歌哭不自由方：</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">五月五日自死赤蛇燒作灰，以井花水服方寸匕，日一。針灸方見別卷中。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　臘月死貓兒頭燒灰，水服一錢匕，日二。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　治貓鬼，眼見貓狸及耳雜有所聞方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　相思子　蓖麻子</span><span style="font-family: 新細明體">　<span style="color:#993300">巴豆</span></span><span style="font-family:標楷體;color:#993300">各一枚</span><span style="font-family: 新細明體; color: #993300">　朱砂</span><span style="font-family:標楷體;color:#993300">末</span><span style="font-family: 新細明體; color: #993300">　蠟</span><span style="font-family:標楷體;color:#993300">各四銖</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">
		　　右五味，合搗為丸。先取麻子許大含之；即以灰圍患人，前頭著一斗灰火，吐藥火中沸，即畫火上作十字，其貓鬼并皆死矣。<span lang="EN-US"><br>
		</span></span><span style="font-family: 新細明體">　　<span style="color:#993300">治蜘蛛咬毒方：<span lang="EN-US"><br>
		</span>　　人尿傅；又油淀傅；又炮薑貼之；又猢孫屎傅之。</span><span lang="EN-US"><br>
		</span>　　<span style="color:#993300">又方：<span lang="EN-US"><br>
		</span>　　烏麻油和胡粉如泥，塗上，乾則易之。<span lang="EN-US"><br>
		</span>　　治馬嚙人及踏人作瘡，毒腫熱痛方：<span lang="EN-US"><br>
		</span>　　馬鞭梢</span></span><span style="font-family:標楷體;color:#993300">二寸</span><span style="font-family: 新細明體; color: #993300">　長鼠屎</span><span style="font-family:標楷體;color:#993300">二七枚</span><span lang="EN-US" style="font-family:標楷體"><br>
		</span><span style="font-family: 新細明體">　　<span style="color:#993300">右二珠，合燒為末，以豬膏和塗之，立愈。</span></span><span style="font-size:
8.0pt;font-family:新細明體;color:#993300">《外臺方》云：治遂成瘡爛，經久不愈者。《肘後方》云：用馬鞭皮燒末，豬膏和塗。<span lang="EN-US"><br>
		</span></span><span style="font-family: 新細明體">　　<span style="color:#993300">治馬嚙人陰卵脫出方：<span lang="EN-US"><br>
		</span>　　推內入，以桑皮細作錢縫之，破烏&#40388;取肝，細到以封之。且忍，勿小便，即愈。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　治犬馬嚙，及馬骨刺傷人，及馬血入舊瘡中方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　取灰汁，熱漬瘡，常令汁器有火。<span lang="EN-US"><br>
		</span>　　數易汁，勿令爛人肉，三數日漬之。有腫者，炙石熨之，日二，消止。<span lang="EN-US"><br>
		</span></span><span style="font-family: 新細明體">　　<span style="color:#993300">治馬血入瘡中方：<span lang="EN-US"><br>
		</span>　　服人糞如&#40388;子大，復以糞傅瘡上。<span lang="EN-US"><br>
		</span>　　又方：<span lang="EN-US"><br>
		</span>　　取婦人月水傅之，神良。<span lang="EN-US"><br>
		</span>　　治訂死馬，馬骨傷人、毒攻欲死方：</span><span lang="EN-US"> <br>
		</span>　　<span style="color:#993300">便取馬腸中屎以塗之，大良。</span></span><span style="font-size:8.0pt;font-family:新細明體;color:#993300">《外臺方》云：取其屎燒灰，服方寸匕。<span lang="EN-US"><br>
		</span></span><span style="font-family: 新細明體">　　<span style="color:#993300">治馬汗、馬毛入人瘡中，腫痛欲死方：<span lang="EN-US"><br>
		</span></span>　　<span style="color:#993300">以水漬瘡，數易水便愈；又以石灰傅之。<span lang="EN-US"><br>
		</span>　　又方：<span lang="EN-US"><br>
		</span>　　飲醇酒、取醉即愈。<span lang="EN-US"><br>
		</span>　　又方：<span lang="EN-US"><br>
		</span>　　燒&#40388;毛作末，以酒服方寸匕。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">又方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　以沸揚令得所浸洗之，取瘥。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　論曰：凡春末夏初，犬多發狂，必誡小弱持杖以預防之。防而不免者，莫出於灸，百日之中一日不闕者，方得免難。若初見瘡瘥痛定，即言平復者，此最可畏，大禍即至，死在旦夕。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		凡狂犬咬人著訖，即令人狂，精神已別，何以得知？但看灸時，一度火下，即覺心中醒然，惺惺了了，方知咬已即狂。是以深須知此。此病至重，世皆輕之，不以為意，坐是死者，常年有之。吾初學醫，未以為業，有人遭此，將以見問，吾了不知報答。是以</span><span lang="EN-US" style="color: #993300; background: lime">#6</span><span style="font-family: 新細明體; color: #993300">經吾手而死者不一。自此銳意學之，一解已來，治者皆愈，方知世無良醫，枉死者半，此言非虛。故將來學者非止此法，餘一方皆須沉思，留心作意，殷勤學之，乃得通曉，莫以初解一兩種法，即謂知訖，極自誤也。聊因方末申此一二，古悶不盡意耳。</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">又曰：凡猘犬咬人，七日輒應一發，三七日不發則脫也，要過百日乃得免耳。每到七日輒當搗韭汁，飲一二升，又當終身禁食犬肉、蠶蛹，食此則發，死不可救矣。瘡未愈之間，禁食生魚及諸肥膩冷食，但於飯下蒸魚、及於肥器中食便發。不宜飲酒，能過一年乃佳。</span><span style="font-size:8.0pt;font-family:新細明體;color:#993300">《集驗方》云：若重發者，生食蟾蜍膾，絕良；亦可燒炙食之，必<span lang="EN-US" style="background: lime">#7</span>令其人知。初得嚙毒便為之，則於后不發也。<span lang="EN-US"><br>
		</span></span><span style="font-family: 新細明體; color: #993300">　　治猘犬毒方：<span lang="EN-US"><br>
		</span></span><span style="font-family: 新細明體">　　<span style="color:#993300">頭髮 
		&#29484;皮各等分<span lang="EN-US"><br>
		</span></span>　　<span style="color:#993300">右二味燒灰，水和飲一杯；口噤者，折齒內藥。<span lang="EN-US"><br>
		</span>　　又方：<span lang="EN-US"><br>
		</span>　　搗地榆絞取汁，塗瘡。無生者可取乾者，以水煮汁飲之；亦可為末，服方寸匕，日三，兼傅上，過百日止。</span><span lang="EN-US"><br>
		</span>　　<span style="color:#993300">又方：<span lang="EN-US"><br>
		</span>　　搗韭，絞取汁，飲一升，日三，瘡愈止。亦治愈後復發者。<span lang="EN-US"><br>
		</span>　　又方：<span lang="EN-US"><br>
		</span>　　刮虎牙若骨，服方寸匕。</span></span><span style="font-size:8.0pt;font-family:
新細明體;color:#993300">《小品方》云：刮狼牙或虎骨末服。已發狂如猘犬者，服即愈。</span><span lang="EN-US" style="font-family: 新細明體"><br>
		</span><span style="font-family: 新細明體">　　<span style="color:#993300">又方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">燒虎骨傅瘡，及熨；又微熬杏仁，搗研，取汁服之，良；又取燈盞殘油灌瘡口。此皆禁酒、豬肉、魚、生菜。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">又方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　用韭根故梳二枚，以水二升，煮取一升，頓服。<span lang="EN-US"><br>
		</span>　　又方：<span lang="EN-US"><br>
		</span>　　桃東南枝白皮一握，水二升，煮取一升，分二服。</span><span style="font-size:8.0pt;
font-family:新細明體;color:#993300">吐出犬子。<span lang="EN-US"><br>
		</span></span><span style="font-family: 新細明體; color: #993300">　　又方：<span lang="EN-US"><br>
		</span></span><span style="font-family: 新細明體">　　<span style="color:#993300">取猘犬腦傅上，後不復發。<span lang="EN-US"><br>
		</span>　　又方：<span lang="EN-US"><br>
		</span>　　蝦蟆灰，粥飲服之。<span lang="EN-US"><br>
		</span>　　又方：<span lang="EN-US"><br>
		</span></span>　　<span style="color:#993300">服莨菪子七枚，日一。<span lang="EN-US"><br>
		</span>　　又方：<span lang="EN-US"><br>
		</span>　　梅子末，酒服之。<span lang="EN-US"><br>
		</span>　　又方：<span lang="EN-US"><br>
		</span>　　以豆醬清塗之，日三四。<span lang="EN-US"><br>
		</span></span>　　<span style="color:#993300">治狂犬嚙人方：<span lang="EN-US"><br>
		</span>　　蛇脯一枚，炙，去頭，搗末，服五分匕，日三。<span lang="EN-US"><br>
		</span>　　又方：</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color:#993300">搗莨菪根，和鹽傅，日三。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　青布浸汁，服三升。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　飲驢尿一二升。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　治凡犬嚙人方：</span><span lang="EN-US" style="color:#993300"><br>
		</span><span style="font-family: 新細明體">　　</span><span style="font-family: 新細明體; color: #993300">熬杏仁五合令黑，碎研成膏，傅之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　取&#31432;中熱灰，以粉瘡中，帛裹擊之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　燒自死蛇一枚令焦，為末，內瘡孔中。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　鼠屎為末，以臘月豬膏和傅之。</span><span style="font-family:標楷體;color:#993300">《</span><span style="font-size:8.0pt;
font-family:新細明體;color:#993300">外臺方》云：用鼠一枚，豬膏煎傳之。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">　　飲生薑汁一升。</span><span style="font-size:8.0pt;
font-family:新細明體;color:#993300">《小品方》云：治狂犬咬。</span><span style="font-family: 新細明體; color: #993300">韭汁亦佳。</span><span style="font-size:8.0pt;font-family:新細明體;
color:#993300">《外臺方》云：亦治已瘥後復發者。<span lang="EN-US"><br>
		</span></span><span style="font-family: 新細明體">　　</span><span style="font-family: 新細明體; color: #993300">又方：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　水洗瘡任血出，勿止之。水洗不住，取血自止，以綿裹之，瘥。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　以沸湯和灰，壅瘡上。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　燒犬尾為末，傅瘡，日三。<span lang="EN-US"><br>
		</span>　　又方：<span lang="EN-US"><br>
		</span></span><span style="font-family: 新細明體">　　<span style="color:#993300">以頭垢少少內瘡中。<span lang="EN-US"><br>
		</span>　　又方：<span lang="EN-US"><br>
		</span>　　火炙蠟以灌瘡中。<span lang="EN-US"><br>
		</span>　　又方：<span lang="EN-US"><br>
		</span>　　以熱牛屎塗之，佳。<span lang="EN-US"><br>
		</span>　　又方：<span lang="EN-US"><br>
		</span>　　以苦酒和灰塗瘡中。<span lang="EN-US"><br>
		</span>　　治小兒狗噴方</span>：<span lang="EN-US"><br>
		</span>　　<span style="color:#993300">月一日，以水一升灌之，勿令狗主打狗；若月盡，日三升水灌之。<span lang="EN-US"><br>
		</span>　　灸法：<span lang="EN-US"><br>
		</span></span>　　<span style="color:#993300">凡猘犬所嚙，未盡其惡血毒者，灸上一百壯；已後當日灸一壯；若不血出，刺出其血，百日灸乃止。禁飲酒及豬犬肉。<span lang="EN-US"><br>
		</span></span>　　<span style="color:#993300">治豬嚙方：<span lang="EN-US"><br>
		</span>　　松脂煉作餅，上貼之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　又方：</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">屋霤中泥塗。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#993300">孫真人備急千金要方卷之七十六竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: purple">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#1</span><span style="font-size: 8.0pt; font-family: 新細明體; color: #993300">三日：影宋刻本作『日三』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#2</span><span style="font-size: 8.0pt; font-family: 新細明體; color: #993300">即：影宋刻本作『急』 
		。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#3</span><span style="font-size: 8.0pt; font-family: 新細明體; color: #993300">并：原作『升』，據影宋刻本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#4</span><span style="font-size: 8.0pt; font-family: 新細明體; color: #993300">各七兩：影宋刻本作『各一兩』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#5</span><span style="font-size: 8.0pt; font-family: 新細明體; color: #993300">日三：影宋刻本作『日二過』。<span lang="EN-US"><br>
		<span style="background: lime">#6</span></span>是以：原作『以是』，據影宋刻本乙正。<span lang="EN-US"><br>
		<span style="background: lime">#7</span></span>必：影宋刻本作『不必』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
