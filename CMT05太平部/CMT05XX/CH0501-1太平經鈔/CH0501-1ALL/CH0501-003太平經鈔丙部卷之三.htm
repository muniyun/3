<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">太平部</font><font size="3" color="#008080">(CH05)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">太平經鈔</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #993300">
		經名：太平經妙。原不題撰人，據考應為唐末道士閭丘方遠節鈔《太平經》而成。凡十卷，每卷相當於原經一部十七卷。底本出處：《正統道藏》太平部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		太平經鈔丙部卷之三</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　分別貧富，君王行之立吉，禁人斷絕地統，以興男女，平復王政。天下何者稱富，何者稱貧？然，多有者為富，少有者為貧。然子言是也，又實非也。今邪偽盜賊，豈可為富也。今凡人多，帝王少，豈可謂貧邪。富之為言，畢備足矣。天以凡物悉生為富足，故上皇&#28801;出，萬二千物異生，名為富足。中皇物&#20943;少，不能備足萬二千物，故稱小貧。下皇物復少於中皇，為大貧。無瑞應，善物不生，極下貧。萬物俱出，地養之不中傷，為地富，不能養物為大貧。天為父，地為母，此父母貧極，則其子日貧矣。古者帝王以道治天下，能致萬二千物，為上富君。善物不足三分之二，為中富君。三分之一，為下富君。琦物不生，下貧之君也。古者有道帝王，深居幽室而思道德，而萬物自足，豈不樂哉。帝王行道者，天神助其化；行德者，地神助其治；行中和者，人神助其治；行文者，隱欺之階也。故欺神助之，其治逆於天心，而傷善人。武治天下，以刑殺服人，盜賊市刑殺害也。為帝王法之本意，以類相報，天以好生，故稱君父也。地以寧靜好養萬物，故稱母也。用心仁愛萬物，故稱仁也。此二者善，故稱為師長。大順天地，合陰陽，男女無冤結者，致時雨降，二&#28801;和，地生萬物。帝王之道治，立致太平。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夫貞男不施，貞女不化，陰陽不交，滅絕世類，二人共絕天地之統，貪虛偽之名，反無後世，失其實核，此天下大害也。天若守貞，即時雨不降；地若守貞，即萬物不生。不施不生，其害大矣。天將興雨，先必有風雲，使人知之。所以然者，欲令收藏。今太平&#28801;當欲至，恐人為惡不止，故先覺之，令帝王當法象天地，先視善道王事。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　解承負訣。天地開闢以來，帝王大臣人民承負，為此事出教也。凡自帝王大臣人民，有承負過責，流及後世，皆由不能善養，失其紀綱，故有承負之責也。比若父母失道德，有過於鄉里，後子孫必被鄉里所害，此乃承負之驗也。古者帝王大臣人民，各知自養之道，安有承負哉。天不欺人，種禾得禾，種麥得麥，在用力多少，其稼善惡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　為皇天解承負之仇，為后土解承負之殃，為帝王解承負之厄，為萬民解承負之過，為萬二千物解承負之責。欲解承負之責，莫如守一，守一久，天將憐之。一者天之紀綱，萬物之本也。思其本，流及其末。古者聖人將有作也，仰占天文，俯察地理，明其本末，睹其明效。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天下之人有四窮，何謂也？謂子本生於父母，少年之時，思其父母不能去，是一窮也；及其大自勝，女欲嫁，男欲娶，不能勝其情欲，因相愛不能相離，是二窮也；既相愛，即生子，夫婦老長，顏色不可愛，其子少可愛，又當見養，是三窮也；其子只大，可無養身，便自老長，不解行，是四窮也。四窮之後，能得明師，思慮守道上可。高才有天命者，或得度世，其次或得壽，其次可得須臾樂其身。魂魄居地下，為其復樂。何謂也？地下悉得新死之入，悉問其生時所作所更，因定明籍，因其所作而責之。故子不可不預防安危。人君當思太平，得天之心，魂魄神常與&#28801;合。其不能平其治者，不合天心，不得天意，謂無功於天，終即魂魄神獨責於地下，以惡氣合。是古上聖之君頂知此，故努力為善。愚人不深計，故生亦有譴謫於天，死亦有譴謫於地，可不駭哉。速傳吾書，使天下之人得行之，俱思其身定精，念合於大道，且自知過所從來，即承負之責除矣。天地大喜，復反上古而倍矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天一也，反行地二，其意何也？今地二，反行人三，何也？夫地為天使，人為地使，故天悅喜，即使今地上萬物大喜悅。地雖養物也，善即民居善，此其相使明效也。夫治亂者，猶太多端，不得天之心，當反還其根本。夫人言太多，亦致亂，若本根，何患哉。故一言而成者，本也；再言而止者，成章句也；三言而止，反成解難也；將遠真故有解難也；四言而止，反成文辭也；五言而止，反成偽也；六言而止，反成敗也；七言而止，反成破也；八言而止，反成離散遠道，遠復遠也；九言而止，反成大亂；十言而止，反成滅毀。故終至十而改，更相傳而敗也。夫凡事毀者當反本，故反守一以為元首。是故數起於一，終於十，自然治亂之數也。是故古者聖人問事，初一占者，其吉凶是也，守其本，乃天神下告也。再卜占者，地神出告也。三卜占者，人神出告之也。過此而下者，皆欺人，不可占，故卦數即不中也。人間辭多不珍。善哉。天數起於一，終於十，何也？天一也，下與地二也，陰陽具而共生。萬物始萌兆，元&#28801;起於子，轉東北布根於角，轉在東方生出達，轉在東南而悉生枝葉，轉在南方而茂盛，轉在西方而成熟，轉在西北而終。物終，故當更始，故為亥，二人共抱一，為三皇初。是故亥者，核也，乃始凝核也，故水始凝於十月。壬者，任也，巳任必滋日益巨。故子者，滋也，三而得陰陽中和&#28801;，都具成而更反初起，故復本名為甲子。天道生物，當周流俱具，四時五行之&#28801;，乃能成也。故本於天地，周流八方，故數終於十。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		問：帝王諸侯之為治，何者最善哉？曰：廣哀不傷，如天之行，最善。夫治莫若大象天也，雖然，當有次第。何謂也？夫人最善，莫如樂生，急急若渴，乃後可也。其次樂成他人善，如己之善。其次莫若人施，見人貧乏，謂其愁心，比若憂饑寒乃可也。其次莫若設法，但懼而置之可也。其次人有大罪，莫若於治，不陷於罪過乃可也。其次人有過觸犯事，不可奈何，能不使及其家與比伍，乃可也。其次罪及比伍，願指有罪者，慎無絕嗣也。人者，天地神明之統，傷敗天地之體，其為禍深矣。無為子孫承負之厄，常思太平，以消刑格也。吾為天地譚，為上德君製作，可以除天地開闢已來承負之厄。會議不敢忘語，必得怨於皇天后土，又承負於上賢明道德之君，其為罪深大矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　拘校上古中古下古道書，集眾賢共讀，視古今諸道文。如一卷得一善守，如得一善訣，便隨事書記之。一卷一善，十卷得十善，百卷得百善，千卷得千善，萬卷得萬善，億卷得億善。隨而書之，出眾賢共議，去復重，因此要文編之以究意，深知古今天地人萬物之精意，簡說九人意，其無冤者乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　王治因喜，解其先王之承負。夫人，萬物之長也。其無形委&#28801;之神人，職在治元&#28801;。大神人職在治天，真人職在治地，仙人職在治四時，大道人職在治五行，聖人職在治陰陽，賢人職在治文書皆受語，凡人職在治草木五穀，奴婢職在治財貨。夫皇天署職，不奪其心，各從其類，不誤也。反之為大害。故置署天之凡民，皆當順此。古者聖人深承知此，不失天意，得天心也。言九人各易治，而得天心，九&#28801;合和，故能致太平也。此九事迭相成生，一&#28801;不和，輒有不至者。元&#28801;不和，無形神人不來至。天&#28801;不和，大神人不來至。地&#28801;不和，真人不來至。四時不和，仙人不來至。五行不和，大道人不來至。陰陽不和，聖人不來至。萬物不和，凡民亂，貨財少，奴婢逃亡。凡事失職，為害若此。得此九人，能消萬世帝王承負之&#28798;。此九人上極無刑，下極奴婢，各調一&#28801;。故上士修道，先當食&#28801;，是欲與元&#28801;和合，當茅室齋戒，不睹邪惡，日鍊其形，無奪其欲，能出入無間，上助仙真元&#28801;天治也。是為神士，為天之吏也。無禁無止，誠能就之，名天士，簡閱善人，天大喜，還為人利也。夫得道去世，雖不時目下之用，而能和調陰陽&#28801;，以利萬物。古者帝王祭天上諸神，為此神吏也。凡聖皆有極，為無形神人，下極為奴婢。神人者，乘&#28801;而行，故人有&#28801;即有神，&#28801;絕即神亡。皇天之明要證也。所以明敕人君之治，得失之效。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夫刑德者，天地陰陽神治之明效，為萬物人民法度。故十一月，大德在初九，居地下，德時在室中，故內有&#28801;，萬物歸之。時形在上六，在四野，故外無&#28801;而消也，外空萬物，士眾皆歸，王德隨之入黃泉之下。十二月，德在九二之時，在丑，居土之中而未出達，時德在明堂，萬物隨德而上，未敢出見，上有刑也。正月，寅德在九三，萬物莫不隨盛德，樂閱於地而生，時德居庭。二月，德在九四，在卯巳，去地未及天，適在界上，德在門，故萬物悉樂出闚於門也。三月，盛德在九五辰上，及天之中，盛德時在外道巷，故萬物悉出居外也。四月，巳德在上九，到於六遠八境，盛德八方，善&#28801;陽&#28801;，莫不響相應，擾擾生之屬，去四室之野處。時刑在萬物之根，居內室，下室無物，而上茂盛也，莫不樂從德為治也，是治以德大明效。今謹已聞用德，未聞用刑。然。五月刑在初六，在午地下，下內無&#28801;，地下空，時刑在空中，內無物，皆居外。六月，刑居六二，在未，居土之中，未出達也，時刑在明堂，時刑&#28801;在內，德&#28801;在外，擾擾之屬，莫不樂露其身，歸盛德也。七月，刑六三，申之時，刑在庭，萬物未敢入，固固樂居外。八月，刑在六四，酉時，尚未及天界，時德在門，萬物俱樂闚於門，樂入隨德而還反也。九月，刑在六五，在戌上及中，時刑在道巷，萬物莫不旦死，因隨德入藏，故內日興，外者空亡。十月，刑在上六，亥時，刑及六遠八境四野，萬物擾擾之屬，莫不入藏逃，隨德行到于明堂，蚑行之類，自懷居內，野外空無士眾，是非好用刑罰者，見徒邪哉。但心意內懷，以刑治其士眾，輒日為衰少也。五月，內懷一刑，一&#32675;眾叛。六月，內懷二刑，二&#32675;眾叛。七月，內懷三刑，三&#32675;眾叛。八月，內懷四刑，四&#32675;眾叛。九月，內懷五刑，五&#32675;眾叛。十月，內懷六刑，六方&#32675;眾叛。故外悉無物，皆逃於內，是明證效也。故刑治者，外恭謹而內叛，故士眾日少也。是故十一月，內懷一德，一&#32675;眾入。十二月內懷二德，二&#32675;眾入。正月內懷三德，三&#32675;眾入。二月內懷四德，四&#32675;眾入。三月內懷五陽盛德，五&#32675;賢者入。從四月內，六德萬物並出見，莫不擾擾，中外歸之，此天明堂法效也。二月、八月，德與刑相半，故萬物半傷於寒。夫刑日傷殺，厭畏之，而不得眾力。古者聖人威人以道德，不以筋力刑罰也。為垂象作法，為帝王立教令，可儀以治。王道將興，取象於德；王道將衰，取象於刑。夫為帝王制法度，先明天意，內明陰陽之道，即太平至矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天師乃與皇天后土常合精念，心與天地意深相得，比若重規合矩，失毛髮之間也。知天地常所憂，預得知天地之大忌諱者，何等也？天地神靈深大疾苦，惡人不順不孝，何謂也？夫天地中和三&#28801;，內共相與為一家，共養萬物。天者主生，稱父；地者主養，稱母；人者為治，稱子。子者，受命於父，恩養於母，為子乃敬事父而愛其母，何謂也？然父教有度數時節，故因四時而教生成。惡人逆父之意，天&#28801;失其政令，比若家人，父怒其子，父子不和，陰勝陽，下欺上，臣失其職，鬼物大興。天地之位，如人男女之別，其好惡皆同。天者養人命，地者養人形。今凡共賊害其父母。四時之&#28801;，天之按行也，而人逆之，則賊害其父。以地為母，得衣食養育，不共愛利之，反賊害之。人甚無狀，不用道理，穿鑿地，大興土功，其深者下及黃泉，淺者數丈。獨母愁患，諸子大不謹孝，常苦忿忿悃悒，而無從得道其言。古者聖人時運，未得通其天地之意，凡人為地無知，獨不疾痛而上感天，而人不得知之。故父&#28798;變復起，母復怒不養萬物，父母俱怒，其子安得無&#28798;乎。夫天地至慈，唯不孝大逆，天地不赦，可不</span><span style="font-family: 新細明體; color: #993300; background: lime"></span><span style="font-family: 新細明體; color: #993300">哉。大起土，大&#28798;起，小起土，小&#28798;起，是地忿，使神靈生此&#28798;也。或起土不便為&#28798;者，得良善地也。即&#28798;者，得凶惡地也。主能害人，並害遠方，何謂也？比若良善之人，雖見冤害，強忍須臾，心終不忘也。惡人不能忍須臾，便見&#28798;害也。地體巨大，人比於地積小，所穿鑿安能為害也？然比夫人軀長一丈，大十圍，其齒齲間蟲，小小不足道。食人齒，大疾當作之時，其人啼呼久久，齒為之墜落悉盡。人比於天地，大小如此蟲與人矣。齒若金石之堅者，小蟲但肉耳，而害物若此。今有大丈夫巨力之士，無不能制蚧蟲者，一升蚧蟲共蝕，此人乃病痛不得&#21351;，劇者著&#29248;。今蛄蟲蚤蝨小小，積眾多，共食人，蠱蟲者能殺人，蚤蝨同使人煩滿，不得安坐，皆生瘡耳。人之害天地，亦若是耳。穿地見泉，地之血也；見石，地之骨也；土，地之肉也。取血破骨穿肉，復投瓦石堅木於地中為瘡。地者，萬物之母也，而患省若此，豈得安乎？凡人居母身上，亦有障隱多少。穿地一尺，為陽所照，&#28801;屬天；二尺者，物之所生，&#28801;屬中和；三尺者，及地身陰，過此已往，皆傷地形也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　平道德，價數貴賤，解通愚人心。今一旦賜子千斤之金，使子與國家，寧得天地之懽心，以調陰陽，使&#28798;異盡除，帝王老壽，治致太平邪？今齎萬變之璧，以歸國家，寶而藏之，此天下珍物也。寧使六方太和之&#28801;盡見，瑞應悉出，夷狄卻去，萬里不為害。吾所以告子道畢具，乃能使帝王保得天地之懽心，天下&#32675;神&#24487;說，蚑行動搖之屬，莫不悅喜，夷狄卻降，瑞應悉出，&#28798;害悉除，國家延命，人民老壽。審能好善，行吾書，惟思其要意，莫不響應。比若重規合矩，無有脫者也。欲與國千斤金，不若與一要言，以致治太平，除&#28798;安天下。古者帝王未常患財貨，乃患貧於〔士〕，愁大賢不至，人民〔不〕聚，皆欲外附，日以疏少，以是不稱皇天之心。若積金玉奇物，縱橫千里，直上至天，終不致大賢聖人仙士來，賴助帝王之治。吾書乃三光神吏，常隨而照之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夫上之臣子民之屬，其為行也，常旦夕憂念其君王也。念欲安之心，正為其疾痛，常樂帝王垂拱而自治也，其民臣莫不象之而孝慈也。上得天心，下得地意，中央使萬民莫不懼心，無有冤結，蚑行之屬莫不嚮風而化，萬物各得其所，天地和悅，人君為增壽，上老至于嬰兒，不知復為惡天下，且惜其君恐老，天地必使神人持負靈藥，告之帝王服之，壽無窮矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　何為上善臣子之行也？上善第一孝子之行者，念其父母且老去，獨居閑處念思之，於何得不死之術以奉親。賤財貴道活而已，思絃歌以樂其親，風化其意，使入道也。樂終古與居，不知老也。常為求索殊方，周流遠所，至誠乃感天，力盡乃已也。衣食纔自足，不復為後世置珍寶，反愁苦父母，使守之。此為上善第一孝子也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　上善弟子受師道德之後，念緣師恩，遂得成人，乃得長與賢柔相隨，不失行伍。或得名位以報父母，或得深入道味，知自養之術也。夫人乃得〔生於〕父母，得成道德於師，得榮尊於君。獨居一處，念君師父將老，無以可報之。常思行為師求殊方異文，可以報功者。或更學事賢者，屬託其師，為其言語。或使上得國家之良輔，有益帝王之治。若此者，為太古善弟子也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		古者三皇上聖，勝人乃與至道，與德治，勝人不以威嚴智詐也。夫以威嚴智詐刑罰勝人者，正乃寇盜賊也。夫盜賊專以此勝服人，君子以何分別，自明殊異乎？故道德之君，常將嚴威智詐為盜賊之行矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天師書辭，常有上皇太平&#28801;且至，何謂也？夫聖人制法，皆象之意也，守一而樂上卜。卜者，問也。常樂上行而卜問不止，最上之路也。故上字一畫直上而卜，下為字一下而卜，卜問也。常思念問，下行者極無下，故樂下益者，不復得上也。皇字者，一日而王。上一者，天數，得一，得日照，然後大明，則為王。一與日王合，而成皇字也。一為天，天亦君也。日，君德也，王亦君長也，三君長共成皇，言盛德煌煌，天下第一，無復能上者也。太者，大也。言其積大如天，無有大於天者。平者，言治太平均，凡事悉治，無復不平。比若地，居下執平。比若人種刈，種善得善，種惡得惡，耕用力，分別報之厚。天氣悅下，地氣悅上，二氣相通，而為中和之氣，相受共養萬物，無復有害，故曰太平。天地中和同心，共生萬物，男女同心而生子，父母子三人同心，共成一家，君臣民三人共成一國。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　夫帝王者，天之貴子，子承父教，當順行之，以降天地憂，因得其祐，故常思力行之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　使天文不效者，時有理亂，道不空出。古者帝王見微知著，因任行其事，順其&#28801;，遂得天心，意如長吉。逆之，則水旱&#28801;乖忤，流&#28798;積成，變怪不可止，名為&#28798;異。眾賢迷惑，不知逆順之道。使其知之，逢太平，則安枕而理；〔逢〕中平，則可力而行之；逢不平，以道自輔而備之。猶若夏至則備暑，冬至則備寒，此之謂也。天道有常運，故順之則吉昌，逆之則危亡。天道戰鬥，其命傷；日月失度，列星亂行。能用者自力，無敢閉藏賢，明上下，令自安。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　灸刺者，所以調和，安三百六十&#33033;，通陰陽之&#28801;，而除害者。三百六十&#33033;者，應一歲三百六十日，日一&#33033;持事，應四時五行而動出外，周旋身上，總於頂內，擊於藏裹。咸應四時而動移，有疾則不應度數，往來失常，或結或傷，或順或逆，故當治之。火者太陽之精，公正之明也，所以察奸除害惡也。刺者，少陰之精也，太白之質，所以用義斬伐。治百中百，治十中十，此得天經&#33033;讖書也；實與&#33033;相應，則神為驅使。治十中九失一，與除&#33033;相應，精為其軀使。治十中八，人道書也，人意為其使。過此而下，不可以治疾也，反或傷。甲&#33033;有病反治乙，名為恍惚，不知&#33033;獨傷絕。故樂知天道神不神，相應與不也。直置一病人於前，名為&#33033;本文，比若書經道本文，令眾賢而識其病，或有長於上，或有長於下，三百六十&#33033;，各有所睹，取其行事常所長，而治訣者以記之，十十中者是也，不中者皆非也。集眾行事，愈者以為經書，則所治無不解訣者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　吾道即甲子乙丑，六甲相承受，五行轉相從，四時周反始，書卷雖眾多，各各有可紀，比若人一身，頭足轉相使。一字只遺一字起，賢之次之以相輔，合陰陽以言語，表裹相應如規矩，始誦無味有久久，念之不懈驗至矣。&#28798;害去身神還聚，人自謹良無惡子，為無刑罰，而道化美極也。明按吾文，以卻咎扞禍，禍自止，民自壽，原未得本無終始。十十相應，太陽文也。十九相應，太陰文也。十八相應，中和書也。十七相應，破亂文也。十六相應，過中書也。十五相應，無知書也。可言半吉半凶文。十四中者，邪文也。十三中者，大亂文也。十二中者，棄文也。十一中者，佚中文也。十七中者已下，不可用，誤人文也。隨傷多少，還為人傷，久久用之不止法，絕後滅嗣，此為十十文也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　樂得其實者，但觀上古之聖辭，中古之聖辭，下古之聖辭；合其語言，視其所為，可知矣。復思上古道書，中古道書，下古道書，三合以同類相召呼，復令可知矣。凡書文皆天談，何故其治時矣？然能其言，正其言者理矣，不正不明亂矣。正言詳辭，必致善也，言凶辭必致怨矣。欲致善，但正本，本正則應天文，與聖辭相得。再轉應天理，三轉為人文，四轉為萬物。萬物則生浮華，則亂敗矣。天文將出，以考元正始，除其過者置其實，明理凡書，即天之道也。得其正言者，與天意相應。邪也，致邪惡氣，使天地不謂，萬物多失其所，帝王用心愁苦，得復亂焉，故當急為其考正之。念念從古到今，書悉已備具矣。神祇之謫人，非同若人得遠辟易逃也。得神祇之心，以解天下之憂，以安帝王，使萬物各得其所是。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　吾守三實，太平氣來，邪偽去，奸猾絕滅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　真人問：天下有幾何〔大〕急？有幾何〔小〕急？有幾何益禍凶而不急乎？神人言：其人宜自精，而具言之。凡天下之事用為急，不事用者為不急。神人言：似是而非也。欲得常急而不可廢，廢之天下絕滅無人。理并合無名字者，故為大急。夫天下大急有二，小急有一，其餘悉不急，反厭人耳目，為人召禍，亡家喪國。若身絕後，坐不急之務，而致此禍患。若此，夫人生受命之時，與天地分身，抱元氣於自然，不飲不食，呼吸陰陽氣而活，不知飢渴，久久離神道遠，漸失根本。後生者復不知真道，日流就偽，便生飢渴，不飲不食便死，是大急也。天地憐愍，共為生可飲食之物，既食且飲，天統陰陽，當見傳，不得中統天地之統也。傳之當象天地，一陰一陽，一男一女，然後能生生也。夫陰極則生陽，陽極則生陰，陰陽相傳，比若寒暑，自然之理。故能相生，世世不絕天地之統。夫絕天地之統，何有夫婦、父子、君臣、師弟子乎？主通天教，助帝王而化成天下，故食飲與男女相須，二者大急。夫衣者依也，有衣即生賢，無衣則生不肖也。故衣以禦害，故古者聖帝明王，不效玄黃之色，但禦寒暑而已。飲食陰陽不可絕，絕之天下無復君臣、父子之道。守此三者，以竟天年，傳其天統，終者復始，無有窮已。古者聖人以此為理，其餘皆不急，但召凶禍。夫男者天也，女者地也，衣食者中和，過此三者，其餘皆偽之物，非可須為活，反多致禍姦，致理不平，和氣不至，天道乖錯，為君子重憂。六情所好，人不能禁止，因以致禍，君子失其政令，小人盜劫心生，家亡國敗，未嘗不因不急之物召之。天下貧困，愁苦&#28798;變，下極欺上，日就浮華，因而愁苦，不竟天年，復使後生趨走不止，山川為空竭，元氣斷絕，地氣衰弱，生養萬物不成，天&#28798;變改，生民稍耗，姦偽復生。不急之物，為害若此，而欲悅耳目之娛，而不悟深深巨害矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　真人復問神人：孝子事親，親終後復事之，當與生時等邪？復有異乎？事之復過於生時，復不及也。人由親而生，得長大，見親終去，復無還期，不得受其教敕，出入有可反報，念念想象，不能已矣，欲事之過生，殆其可乎？神人言：子之言，但世俗人孝之言耳，非大道意也。人生象天屬天，人卒象地屬地。天，父也；地，母也。事母不得過父。生，陽也；卒，陰也。事陰不得過陽。陽，君道也；陰，臣道也。事臣不得過於君。事陰過陽，即致陰陽氣逆而生災。事小過大，即致政逆而禍大。陰氣勝陽，下欺上，鬼神邪物大興，而晝行人道，疾疫不絕，而陽氣不通，君道衰，臣道強盛。是以古之有道帝王，興陽為至，降陰為事。夫日，陽也；夜，陰也。日長即夜短，夜長即日短，日盛即生人盛，夜盛即鬼神盛。夫人以日俱，鬼以星俱。日，陽也；星，陰也。故日見即星逃，星見即日入。故陰勝即鬼神為害，與陰所致，為害如此也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　上古之人理喪，但心至而已，送終不過生時，人心純朴，少疾病。中古理漸失法度，流就浮華，竭資財為送終之具，而盛於祭祀，而鬼神益盛，民多疾疫，鬼物為祟不可止。下古更熾祀他鬼而興陰，事鬼神而害生民，臣秉君權，女子專家，兵革暴起，奸邪成黨，&#35615;諛日興，政令日廢，君道不行。此皆興陰過陽，天道所惡，致此&#28798;咎，可不慎哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　師策文。師曰：吾字十一〔明為止〕，丙午丁巳為祖始，四口治事萬物理，子巾用角活其右，&#28659;龍勿用坎為紀，人得見之壽長久，居〔天地間活〕<span lang="EN-US" style="background: lime">#1</span>而已。治百萬人仙可待，善治病者勿欺殆，樂乎長安市，使人壽若西王母，比若四時周反始，九十字策傳方士。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　真人請問神人：前所賜不達之生策書九十字，未知趨向義理所歸，願為一一解，以遺後世，貫結而不忘。神人言：為子直解之。師曰：吾字十一明為止。師者，正謂皇天神人師也。曰者，辭也。吾乃正辭於天，親見遣而下，為帝王萬民具陳，解億萬世諸承負之譴也。吾者，我也，即天所急使神人也。今天以是承負之&#28798;四流，始有根本後理者，悉皆隨之失其政，無從得中斷止之，更相賊傷，為害甚深，今天以為重憂。字者，言今陳列天書，累積之字也。十者，書與天真誠信，洞相應，十十不誤，無一欺者也。得而眾賢者自深計，其先人皆有承負也，謂之不止承負之厄，小大悉且除矣。一者，其道要，正當以守一始起也。守一不置，其人日明，天迷解矣。明為止，止者足也。夫足者，為行此道者，但日有益，昭昭然，不復愚闇冥冥也。十一，士也。明為止者，赤也。言赤氣謂此，當復更盛大明也。止者，萬物之足也。萬物始萌，直布根以本足生也。行此道，其法乃更本元氣，得天地之心，第一最善，政稱上皇之道也。丙午丁巳，火也，赤也。丙午者，純陽也；丁巳者，純陰也。陰陽主和，陽氣復和合，天下與也。為者，為利帝王，陰凶害也。祖者，先也，象三皇德也。始者，反本初也。當行此道，反上三皇化也。四口治事萬物理。四而得口者，言也。皆日習言吾書者，即得天正經字也。令得其志意，乃上與天心合，使萬物各得其所而不復亂，故言萬物理也。子巾用角治其右者，誦字也，誦讀此書而不止，凡事悉且一旦而正，上得天心歡然而常喜，無復倍也。&#28659;龍勿用坎為紀。&#28659;龍者，天陽氣，還復初九，甲子歲冬至之日，天地正始起於是也。龍者，乃東方少陽，木之精神也。故天道因木而興火行。夫物將盛者，必當開通其門戶也。真人到期月，出此書宜，投開明之地。開者，闢也，通達也。開其南，更滌暢陽氣，消去其承負之厄會。&#28659;，藏也。道已往到，反隱藏也。勿用，敢也，未也。先見文者，未知行也。用者，治也，事也。今天當用此書除&#28798;害，玄甲歲除之，其時君未能深源書意，得能用之也。故言勿用者，見天又未敢專信，而即效按用之。信而用之者，事主效若響應，為其明證也，乃與天道合響應也。坎為紀者，子稱坎。甲，天之綱。綱，陽也。坎者，水陰也，紀也。故天與地常合其綱紀，於玄甲子初出此書，為有德君理化作綱紀也。故言坎為紀也。乃謂上皇天書，下為德君出真經，書以斷邪。以玄甲為首，子為本，故以上甲子序出之。人得見之壽長久。人正謂人君，帝王一人也。上德易覺，知行道書之人也。據瑞應，又不疑天道也。深得意則壽矣，壽竟其天壽也。長者，得無窮也；久者，存也，居天地間有活也。居處也，處天地間存活，當學道真也。浮華之文，不能久活人也。諸承負之厄會，咎皆謂無核實之道故也，今天斷去之。治百萬<span lang="EN-US" style="background: lime">#2</span>人仙可待，其理正也。天以此書正眾賢之心，各自理病，守真去邪。仙可待者，言天下聞之真道，翕然悉除，輔佐有德之君，理真道活人法也，故曰仙可待。善治病者勿欺殆。凡人悉愚，不為身神，皆為邪偽之文，無故自殆，反得天重&#35713;，而生承負之大責，故天使棄浮華文，各守真實，保其旦夕力行之，令久久有益，無肯復欺殆者。樂乎長安市。樂者，莫樂上皇太平氣至也。呼，嗟嘆其德大優，無比雙也。長者，行此道，其德善長，無窮已也。安者，不復危亡也。得行此道者，承負天地之誼悉去，乃長安，曠恢曠恢，無復憂也。市者，天之所共聚人處也。行此書者，言國民大興，皆若都市中人也。使壽若西王母者，使人，謂使帝王有大德，好行正文之人也。若，順也。能大順行吾書，即天道，得之者，大吉無有咎也。西者，人人栖存真道於胸心也。王者，謂帝王得行天道，大興而王也。其理善，乃無上也。母者，考壽之證，神之長也。比若四時周反始者。比者若四時傳，相生相成，不復相賊傷也，其理無有刑也。九十字策傳方士。九者，究竟，得行此道，其德究合天地陰陽，萬物之心也。十者，十十相應，無為文也。字者，言天文上下字，周流&#24487;道足也。傳者，信也，故為作文守符信傳之。方者，大正也，持此道急往，付歸有道德之君，可以消去承負之凶，其理即可大正也。士者，有刻志一介之人也。一介之人者，端心可教化屬事，使往通此道，吾策之將可睹矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天諫正書。天者，小諫變色，大諫天動裂，其諫而不從，因而消亡矣。三光，小諫小事星變色，大諫三光失度不明，諫而不從，因而消亡矣。地，小諫動搖，大諫土崩地裂，諫而不從，因而消亡矣。五行，小諫&#28798;生，大諫木行蟲殺人，火行毒殺人，金行虎狼殺人，水行水蟲殺人，土行吏民刻毒相賊殺人，諫而不從，因而消亡矣。四時，小諫寒暑不調，大諫寒暑易位，時候無復節度，諫而不從，因而消亡矣。六六精氣，共小諫亂起，中生蟲&#28798;，或蜚或步，多雲風而不雨，空虛無實；大諫水旱無節度，殺傷萬物及人民，諫而不從，因而消亡矣。蜚步鳥獸，小諫&#28798;人，大諫鳥獸食人，蝗蟲大興起，諫而不從，因而消亡矣。鬼神精物，小諫崩起賊病使民，大諫刑死滅門，諫而不從，因而消亡矣。六方，小諫風雨亂發狂、惡毒俱行傷人民；大諫橫加絕理，風石飛起土地上，柱皇天，破室屋，動山阜，諫而不從，因而消亡矣。天地音聲，小諫雷電小急，大諫霹靂數作，諫而不從，因而消亡矣。吏民，小諫更變色，大諫多傷賊，諫而不從，因而消亡矣。夫天地六方八極，大諫俱欲正，河洛文出矣，天明證天下，瑞應書見，以諫正君王，天下莫不響應，諫而不從，因而消亡矣。天道經會當用，復以次行。是故古者聖賢終日思唯，不敢懈怠，失毛髮之間，見微知著，不失皇天心，故能存其身，安其民，養萬物，無憂患危亡，兇禍不得來，計事投筭，與天意同矣。天之所祐者，祐易教，祐至誠，祐謹順，祐易曉，祐敕。天之於帝王最厚矣，故萬般誤變以致之，不聽其教，故廢而致之，天地神明不肯復諫正也。&#28798;異日增，人民日衰耗，亡失其職。古者聖帝明王，旦夕垂拱，能深思察天心，不敢失之，故父事皇天，母事皇地，兄事日，姊事月，正天文，保五行，順四時，觀其進退，以自照正其行，自知得失矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">太平經鈔丙部卷之三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: #993300; background: lime">
		#1</span><span style="font-size: 8.0pt; font-family: 新細明體; color: #993300">『天地間活』原『活』誤作『治』字。據經文《解師策書訣》校補。參見合校。<span lang="EN-US"><br>
		<span style="background: lime">#2</span></span>『百萬』原誤作『百方』，據經文改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
