<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH0620-04卷四崇教.files/filelist.xml">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇</span></b></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: 標楷體; color: maroon">
		&nbsp;&nbsp;&nbsp; </span>
		<span style="font-size: 12.0pt; font-family: 標楷體; color: maroon">
		經名：抱朴子外篇。晉葛洪著。五十卷。底本出處：《正統道藏》太清部。參校本：楊明照《抱朴子外篇校笑》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇卷之四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">崇教</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　抱朴子曰：澄視於秋毫者，不見天文之煥炳。肆心於細務者，不覺儒道之弘遠。翫鮑者忘&#33565;蕙，迷大者不能反。夫受繩墨者，無枉刳之木；染道訓者，無邪僻之人。飾治之術，莫良乎學。學之廣，在於不倦。不倦，在於固志。志苟不固，則貧賤者汲汲於營生，富貴者沈淪於逸樂。是以遐覽淵博者，曠代而時有；面牆之徒，比肩而接武也。若使素士則晝躬耕以餬口</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#1</span><span style="font-family: 新細明體; color: maroon">，夜薪火以修業。在位則以酣宴之餘暇，時遊觀於勸誡。則世無視內，遊、夏不乏矣。亦有飢寒切己，藜藿不給，膚困風霜，口乏糟糠，出無從師之資，家有暮旦之急，釋耒</span><span lang="EN-US" style="font-size: 9.0pt; line-height: 150%; color: maroon; background: lime">#2</span><span style="font-family: 新細明體; color: maroon">則農事廢，執卷則供養虧者，雖闕學業，可恕者也。所謂千里之足，困於鹽車之下；赤乃之&#37979;，不經歐冶之門者也。若夫王孫公子，優遊貴樂，婆娑綺執之間，不知稼穡之艱難，目倦於玄黃，耳疲乎鄭、衛，鼻饜乎蘭麝，口爽於膏梁。冬沓貂狐之縕麗，夏縝紗穀之翩飄，出驅慶封之輕軒，入宴華房之粲蔚。飾朱翠於楹梲，積無已於篋匱。陳妖冶以娛心，湎醹醁以沈醉，行為會飲之魁，坐為博奕之帥。省文章既不曉，睹學士如草芥。口筆乏乎典據，牽引錯於事類，劇談則方戰而已屈，臨疑則生老而憔悴。雖菽麥之能辯，亦奚別乎瞽瞶哉。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　抱朴子曰：蓋聞帝之元儲，必入太學，承師問道，齒於國子者，以知為臣，然後可以為君；知為子，然後可以為父也。故學立而仕。不以政學，操刀傷割，鄭喬所嘆。觸情縱欲，謂之非人。而貴遊子弟，生乎深宮之中，長乎婦人之手。憂懼之勞，未嘗經心。或未兔於襁褓之中，而加青紫之官；纔勝衣冠，而居清顯之位。操殺</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#3</span><span style="font-family: 新細明體; color: maroon">生之威，提黜陟之柄，榮辱決於與奪，利病感於唇吻。愛惡無時暫乏，毀譽括厲於耳。嫌疑象類，似是而非。因機會以生無端，藉素信以設巧言。交構之變，千端萬緒，巧筭所不能詳，毫墨所不能究也。無術學，則安能見邪正之真偽，具古今之行事。自悟之理，無所感假，能無</span><span lang="EN-US" style="font-size: 12.0pt; font-family: Times New Roman; color: maroon; background: lime"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="圖片_x0020_1" o:spid="_x0000_s1027" type="#_x0000_t75"
 style='width:17.25pt;height:16.5pt;visibility:visible'>
 <v:imagedata src="CH0620-04卷四崇教.files/image001.png" o:title=""/>
</v:shape><![endif]--><![if !vml]><img border=0 width=23 height=22
src="CH0620-04卷四崇教.files/image002.jpg" v:shapes="圖片_x0020_1"><![endif]></span><span style="font-family: 新細明體; color: maroon">巢、覆車之禍乎。先哲居高，不敢忘</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#4</span><span style="font-family: 新細明體; color: maroon">危。愛子欲教之義方，雕琢切磋，弗納於邪偽。選明師以象成之，擇良友以漸染之。督之以博覽，示之以成敗，使之察往以悟來，觀彼以知此。驅之於直道之上，歛之乎撿括之中，懍乎若跟掛於萬刃，慄然有如乘奔以履冰。故能多遠悔吝，保其貞吉也。昔諸竇蒙遺教之福，霍禹受率意之禍，中山、東平以好古而安，燕刺由面牆而危。前事不忘，今之良鑒也。湯武染乎伊、呂，其興勃然；辛、癸染乎推、崇，其亡忽焉。朋友師傅，尤宜精簡，必取寒素德行之士，以清苦自立，以不群見憚者。其經術如仲舒、桓</span><span lang="EN-US" style="font-size: 9.0pt; line-height: 150%; color: maroon; background: lime">#5</span><span style="font-family: 新細明體; color: maroon">榮者，強直若龔遂、王吉者，能朝夕講論忠孝之至道，正色證存亡之軌&#36857;，以洗濯垢涅，閑邪矯枉，宜必抑情遵憲法，入德訓者矣。漢之末世，吳之晚年，則不然焉。望冠蓋以選用，任朋黨之華譽，有師友之名，無拾遺之實。匪唯無益，乃反為損。故其所講說，非道德也。其所貢進，非忠益也。唯在於新聲艷色，輕體妙手，評歌謳之清濁，理管絃之長短，相狗馬之勦駑，議遨遊之處所，比錯塗之好惡，方雕琢之精麤，校彈棋樗蒲之巧拙，計漁獵相掊之勝負，品藻妓妾之妍蚩，指摘衣服之鄙野，爭騎乘之善否，論弓劍之疏密。招奇合異，至於無限，盈溢之過，日增月甚。其談宮殿，則遠擬瑤臺瓊室，近效阿房，林光。以千門萬戶為局促，以昆明、太液為淺陋，笑茅茨為不肖，以土&#22566;為朴騃。民力竭於功役，儲蓄靡於不急，起土山以準嵩、霍，決渠水以象九河，登淩霄之華觀，闢雲際之綺窗。淫音譟而惑耳，羅袂揮而亂目。濮上北里，迭奏迭起，或號或呼，俾晝作夜。流連於羽觴之間，沈淪乎絃節之側。或建翠翳之青&#33905;，或射勇禽於郊坰，馳輕足於嶮峻之，暴僚隸於盛日之下，舉火而往，乘星而返。機事廢而不修，賞罰棄而不治。或浮文艘於滉瀁，而布密網於&#32209;川，垂香餌於漣潭，縱櫂歌於清淵，飛高繳以下輕鴻，引沈綸以援潛鱗。或結</span><span style="font-size: 12.0pt; font-family: 新細明體; color: maroon">罝</span><span style="font-family: 新細明體; color: maroon">罘於林麓之中，合重圍於山澤之表，列丹&#39112;於豐草，騁逸騎於平原，縱盧&#29454;以噬狡獸，飛輕鷂以韍翔禽，勁弩殪狂兕，長戟斃熊虎。如此既彌年而不厭，歷載而無已矣。而又加之以四時請會，祖送慶賀，要思數之密客，接執贄之嘉賓。人間之務，密勿罔極，是以雅正稍遠，遨逸漸篤。其去儒學，緬乎邈矣。能獨見崇替之理，自拔淪溺之中；舍敗德之嶮塗，履長世之大道者，良甚鮮矣。嗟乎。此所以保國安家者至稀，而傾撓泣血者無筭也。今聖明在上，稽古濟物，堅隄防以杜決溢，明褒貶以彰勸沮。想宗室公族，及貴門富年，必當競尚儒術，撙節藝文，釋老莊之意不急，精六經之正道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">抱朴子外篇卷之四竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 標楷體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#1</span><span style="font-size: 9.0pt; line-height: 150%; font-family: 新細明體; color: maroon">『口』原缺，據校本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#2</span><span style="font-size: 9.0pt; line-height: 150%; font-family: 新細明體; color: maroon">『耒』原作『來』，據校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#3</span><span style="font-size: 9.0pt; line-height: 150%; font-family: 新細明體; color: maroon">『殺』原作『救』，據校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#4</span><span style="font-size: 9.0pt; line-height: 150%; font-family: 新細明體; color: maroon">『忘』原作『忠』，據校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#5</span><span style="font-size: 9.0pt; line-height: 150%; font-family: 新細明體; color: maroon">『桓』原作『柄』，據校本改。</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
