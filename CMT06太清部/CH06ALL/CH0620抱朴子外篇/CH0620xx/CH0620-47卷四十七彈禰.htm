<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇</span></b></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: 標楷體; color: maroon">
		&nbsp;&nbsp;&nbsp; </span>
		<span style="font-size: 12.0pt; font-family: 標楷體; color: maroon">
		經名：抱朴子外篇。晉葛洪著。五十卷。底本出處：《正統道藏》太清部。參校本：楊明照《抱朴子外篇校笑》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt">
		<span style="font-size: 18.0pt; font-family: 新細明體; color: maroon">
		抱朴子外篇卷之四十七</span></p>
		<p style="margin:0cm;margin-bottom:.0001pt">
		　</p>
		<p style="margin:0cm;margin-bottom:.0001pt">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="margin:0cm;margin-bottom:.0001pt"><b>
		<span style="font-family: 新細明體; color: maroon">彈&#35175;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　抱朴子曰：漢末有&#35175;衡者，年二十有三。孔文舉齒過知命，身居九列，文學冠&#32675;，少長稱譽，名位殊絕，而友衡於布衣，又表薦之於漢朝，以為宜起家作臺郎。云惟岳降神，異人並出；目所一見，輒誦於口；耳所瞥聞，不忘於心；性與道合，思若有神。其歎之如此。衡遊許下，自公卿國士以下，衡初不稱其官，皆名之云阿某，或以姓呼之為某兒。呼孔融為大兒，呼楊脩為小兒，荀彧猶強可與語。過此以往，皆木梗泥偶，似人而無人氣，皆酒瓮飯囊耳。百官大會，衡時在坐，忽顰蹙悽愴哀歎&#24572;慨。或譏之曰：英豪樂集，非所歎也。衡顧眄歷視稠眾而答曰：在此積尸列柩之間，仁人安能不悲乎。曹公嘗切齒欲殺之。然復無正有入法應死之罪，又惜有殺儒生之名，乃謫作鼓吏。衡了無悔情恥色，乃縛角於柱，口就吹之，乃有異聲，並搖</span><span style="font-size: 12.0pt; font-family: 新細明體; color: red; background: lime"></span><span style="font-family: 新細明體; color: maroon">擊鼓，聞者不知其一人也。而論更劇，無所顧忌。尋亡走投荊州牧劉表。表欲作書與孫權，討逆。于時已全據江東，帶甲百萬，欲結輔車之援，共其距中國。使諸文士立草，盡思而不得，表意乃示衡。衡省之，曰：但欲使孫左右柱刀兄視之者，此可用爾。儻令張子布見此，大辱人也。即摧壞投地，表悵然有怪色，謂衡曰：為了不中芸鋤乎，惜之也。索紙筆便更書之。眾所作有十餘通，衡凡一歷視之，而已暗記，書之畢以還表。表以還主，或有錄所作之本也，以比校之無一字錯，乃各大驚。表乃請衡更作。衡則作成，手不停輟。表甚以為佳，而施用焉。衡驕傲轉甚。一州人士，莫不憎恚。而表亦不復堪，欲殺之。或諫以為曹公名為嚴酷，猶能容忍。衡少有虛名，若一朝殺之，則天下遊士莫復擬足於荊楚者也。表遂遣之。衡走到夏口，依將軍黃祖，祖待以上賓。祖大兒黃射與衡偕行，過人墓下，俱讀碑銘一過而去。久之，射曰：前所視碑文大佳，恨不寫也。衡曰：卿存之名耳，我一覽尚記之。即為暗書之。末有一字右缺，乃不分明。衡與半字曰：疑此當作某字，恐不審也。射省可。雖</span><span lang="EN-US" style="font-size: 9.0pt; font-family: 新細明體; color: maroon; background: lime">#1</span><span style="font-family: 新細明體; color: maroon">言行輕人，密顧榮顯。是以高遊鳳林，不能幽翳蒿萊。然修己駮刺，迷而不覺。故開口見憎，舉足蹈禍。齎如此之伎倆，亦何理容於天下而得其死哉。猶梟鳴狐嚾，人皆不喜，音響不改，易處何益。許下，人物之海也。文舉為之主任，荷之足為至到。於此不安，已可知矣。猶必死之病，俞附越人所無如何；朽木鈆鋌，班輸歐冶所不能匠也。而復走投荊楚間，終陷極害。此乃衡懵蔽之效也。蓋欲之而不能得，非能得而弗用者矣。於戲才士，可勿戒哉。嵇生曰：吾所惑者，衡之虛名也；子所論者，衡之實病也。敢不寤寐於指南，投杖於折中乎。</span><span lang="EN-US" style="font-family:&quot;New MingLiu&quot;;color:maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">抱朴子外篇卷之四十七竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: maroon; background: lime">
		#1</span><span style="font-size:9.0pt;font-family:新細明體;color:maroon">『雖』原作『難』，據校本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
