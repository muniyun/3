<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    &nbsp;</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇</span></b></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: 標楷體; color: maroon">
		&nbsp;&nbsp;&nbsp; </span>
		<span style="font-size: 12.0pt; font-family: 標楷體; color: maroon">
		經名：抱朴子外篇。晉葛洪著。五十卷。底本出處：《正統道藏》太清部。參校本：楊明照《抱朴子外篇校笑》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: #C0504D">
		抱朴子外篇卷之二十</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: #C0504D">名實</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　門人問曰：聞漢末之世，靈、獻之時，品藻乖濫，英逸窮滯，饕餮得志，名不準實，賈不本物，以其通者為賢，塞者為愚。其故何哉？抱朴子答曰：夫雷霆輷磕而或不聞焉，七曜經天而或不見焉，豈唯形器有聾瞽哉。心神所蔽，亦又如之。是以聞格言而不識者，非無耳也。見英異而不知者，非無目也。由乎聰不經妙，而明不逮奇也。夫智大量遠者，盤桓以山峙。器小志近者，蓬飛而萍浮。夫唯山峙，故莫之能動焉。夫唯萍浮，故流而不滯焉。方之貨也，則緘連以待賈者，唯至珍而難售；鳴鼓以徇之者，雖凡蔽而易盡。比之材也，則結根於嵩、岱者，雖竦蓋千仞，垂蔭萬畝，而莫之知也；插株於塗要者，雖&#37390;曲戾細而速朽，而猶見用也。故廟堂有枯楊之瑚簋，窮谷多不伐之梓橡也。是以竊華名者，螻蜥騰於雲霄。失實賈者，翠&#34412;淪乎九泉。於是斥鷃淩風以高奮，靈鳳卷翮以幽戢，鉛鋒充太阿之寶，犬羊佻</span><span style="font-family: 標楷體; color: #C0504D">勃高切獨行貌</span><span style="font-family: 新細明體; color: #C0504D">虎狼之資矣。夫佞者鼓珍賂為勁羽，則無高而不到矣；乘朋黨為舟楫，則無遠而不濟矣。持之以夙興側立，加之以先意承指，其利口諛辭也似辨</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family: 新細明體; color: #C0504D">，其道聽塗說也似學，其心險貌柔也似仁，其行汙言潔也似廉，其好說人短也似忠，其不知忌諱也似直，故多通焉。且亦奉望我者，欲我益之，不求我者，我不能愛，自然之理也。夫賢常少而愚常多。多則比周而匿瑕，少則孤弱而無援。佞人相汲引而柴正路，俊哲處下位而不見知。拔茅之義圯，而負乘之群興，亢龍高墜，泣血漣如。故子西逐大聖之仲尼，臧倉毀命世之孟軻。二生不兔斯患，降玆亦何足言。斯禍蓋與開闢並生，苦之匪唯一世也。歷覽振古，多同此疾。至於駑蹇矯首於調</span><span style="font-family: 標楷體; color: #C0504D">多么切</span><span style="font-family: 新細明體; color: #C0504D">輦，駥驥委牧乎林坰，彼已尸祿，邦國殄瘁，下淩上替，寔此之由。或蟲流而莫斂，或逆竄於申亥，或擢筋於廟梁，或絕命於望夷，蓋所拔之非真，而忠能之不用也。故明君勤於招賢，而汲汲於擢奇，導達凝滯，而嚴防壅蔽。才誠足委，不拘於屠釣。言審可施，抽之於戎戍。或舉於牛口之下，而加之於群僚之上。或拔於桎梏之中，而任以社稷之重。故能勛業隆濟，拓境服遠，取威定功，垂統長世也。夫直繩者，枉木之所憎也。清公者，姦慝之所讎也。人主不能運玄鑒以索隱，而必須當塗之所舉。然每觀前代專權之徒，率其所舉皆在乎附己者也，所薦者先乎利己者也。毀所畏而進所愛，所畏則至公者也，所愛則同私者也。至公用則姦黨破，眾私立則主威奪矣。姦黨破則升泰之所由也，主威奪則危亡之端漸矣。毀所畏則恐辭之不痛，雖刖劓之猶未</span><span style="font-size: 12.0pt; font-family: 新細明體; color: red; background: lime"></span><span style="font-family: 新細明體; color: #C0504D">意焉，故必除之而後快也。彼進所愛則苦談之不美，雖位超之猶未逞心焉，故必危彼以安此也。是故抱枉而死，無愆而黜者，有自來矣。所以體道合真，疑然特立，才遠量逸，懷霜履冰，思綿天地，器兼元凱，執經衡門，淵渟嶽立。寧潔身以守滯，&#32827;脅肩以苟合。樂飢陋巷，以勵高尚之節。藏器全真，以待天年之盡。非時不出，非禮不動。結褐嚼蔬，而不悒悒也。黃髮終否，而不悢悢</span><span style="font-family: 標楷體; color: #C0504D">力尚切</span><span style="font-family: 新細明體; color: #C0504D">也。安肯蹙太山之峻，以適鑿柄之中；斂垂天之羽，為戒旦之役。編於仕類，而抑鬱庸兒之下。捨鸞鳳之林，適枳棘之藪，競腐鼠於踞鴟，而枉尺以直尋哉。且大賢之狀也至拙，其為味也甚淡。蕭然自足，泊爾無知。知之者稀而不慼，時不能用而不悶。雖並日無藜藿之糝，不以易不義之太牢也。雖&#32252;褐無卒歲之服，不肯樂無道之狐白也。獨可散髮高枕，守其所有已，絕不曲躬低眉，求其所未須也。德薄位厚，弗交也。名與實違，弗親也。榮華馳逐，弗務也。豪俠姦權，弗接也。俗說細辯，不答也。脅肩所赴，弗隨也。貌愚而志遠，面垢而行潔。確乎若嵩、岱，銓衡所不能側也。浩乎若滄海，斗斛所不能校也。峻其重仞之高，隱其百官之富。觀彼佻竊，若草莽也。邈世之操，眇焉冠秋雲之表。遺俗之神，緬焉棲九玄之端。雖窮賤而不可脅以威，雖危苦而不可動以利。其所業尚可聞而不可盡也，其所執守可見而不可論也。故疾之者齊聲而側目，愛之者寡弱而無益。亦猶撮壤不能填決河，升水不能殄原火。於是薣鼓戢雷霆之音，&#38793;</span><span style="font-family: 標楷體; color: #C0504D">徒刀切</span><span style="font-family: 新細明體; color: #C0504D">鞞</span><span style="font-family: 標楷體; color: #C0504D">奴移切</span><span style="font-family: 新細明體; color: #C0504D">恣喋馨</span><span style="font-family: 標楷體; color: #C0504D">音高</span><span style="font-family: 新細明體; color: #C0504D">之響。芳蕙芟夷，臭鮑佩御。玄鬯傾&#24323;而不羞，醨酪專灌於圓丘。汗血驅放而垂耳，跛蹇馳騁於鑾軒。此古人之所以懷沙負石，赴流魚葬，而不堪與之同世也。已矣。悲夫。然捐玄黎於洿濘，非夜光之不真也，由莫識焉。投彤盧而不彎，非繁弱之不勁也，坐莫賞焉。故瓊瑤俟&#33606;和而顯連城之賈，鳥號須逢門而著陷堅之功，飛菟待子豫而&#39112;騰，俊民值知己而宣力。若夫美玉不出重岫，良弓不鑿百札，驥騄不服朱軒，命世不履爵勢，則孰知其能攄符彩之耀曄，頓雲禽於千仞，騁逸&#36857;以追風，康庶績於百揆乎。夫其不遇，亦得不雜糅於瓦石，鈞賤於朽木，列鑣於下乘，等望於凡瑣哉。嗟乎。&#24397;棘矢而望高手乎渠、廣，策疲駑而求繼軌於周穆，放斧斤而欲雙巧於班、墨，忽良才而欲彝倫之攸&#21465;，不亦難乎。名實雖漏於一世，德音可邀乎將來。樂天知命，何慮何憂。安時處順，何怨何尤哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 標楷體; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: #C0504D">抱朴子外篇卷之二十竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#1</span><span style="font-size: 9.0pt; line-height: 150%; font-family: 新細明體; color: #C0504D">『辨』原作『辦』，據校本改。</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
