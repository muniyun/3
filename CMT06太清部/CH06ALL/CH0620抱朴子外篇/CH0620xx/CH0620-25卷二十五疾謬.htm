<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH0620-25卷二十五疾謬.files/filelist.xml"> 

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇</span></b></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: 標楷體; color: maroon">
		&nbsp;&nbsp;&nbsp; </span>
		<span style="font-size: 12.0pt; font-family: 標楷體; color: maroon">
		經名：抱朴子外篇。晉葛洪著。五十卷。底本出處：《正統道藏》太清部。參校本：楊明照《抱朴子外篇校笑》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇卷之二十五</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">疾謬</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　抱朴子曰：世故繼有，禮教漸頹，敬讓莫崇，傲慢成俗。儔類飲會，或蹲或踞。暑夏之月，露首袒體。盛務唯在樗蒱彈棋，所論極於聲色之間，舉口不踰綺襦紈&#32093;之側，游步不去勢利酒客之門。不聞清談論道之言，專以醜辭嘲弄為先。以如此者為高遠，以不爾者為騃</span><span style="font-family: 標楷體; color: maroon">五駭切癡也</span><span style="font-family: 新細明體; color: maroon">野。於是馳逐之庸民，偶俗之近人，慕之者猶宵蟲之赴明燭，學之者猶輕毛之應&#39112;</span><span style="font-family: 標楷體; color: maroon">甫遙切</span><span style="font-family: 新細明體; color: maroon">風。嘲戲之談，或上及祖考，或下逮婦女。往者務其不深焉，報者恐其不重焉。倡之者不慮見答之後患，和之者恥於言輕之不塞。周禾之芟，溫麥之刈，實由報恨不能已也。利口者扶強而黨勢，辯給者借鍒以刺瞂</span><span style="font-family: 標楷體; color: maroon">鍒耳由切瞂扶發切</span><span style="font-family: 新細明體; color: maroon">。以不應者為拙劣，以先止者為負敗。如此，交惡之辭焉能默哉。其有才思者為之</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#1</span><span style="font-family: 新細明體; color: maroon">也，猶善於依因機會，准擬體例，引古喻今，言微理舉，雅而可笑，中而不傷，不根人之所諱，不犯人之所惜。若夫拙者之為之</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#2</span><span style="font-family: 新細明體; color: maroon">也，則枉曲直奏，使人愕愕然。妍之與媸，其於宜絕，豈唯無益而己哉。乃有使酒之客，及於難侵之性，不能堪之，拂衣拔棘，而手足相及。醜言加於所尊，歡心變而成讎，絕交壞身，搆隙致禍。以杯螺相擲者，有矣；以陰私相訐</span><span style="font-family: 標楷體; color: maroon">居竭切面斥人</span><span style="font-family: 新細明體; color: maroon">者，有矣。昔陳靈之被矢，管氏之泯族，匪降自天，口實為之。樞機之發，榮辱之主，三緘之戒，豈欺我哉。激雷不能追既往之失辭，班輸不能磨斯言之既玷</span><span style="font-family: 標楷體; color: maroon">音點</span><span style="font-family: 新細明體; color: maroon">，雖不能三思而吐清談，猶可息謔調以防禍萌也。尊其辭令，敬其威儀，使言無口過，體無倨</span><span style="font-family: 標楷體; color: maroon">居御切</span><span style="font-family: 新細明體; color: maroon">容，可法可觀，可畏可愛。蓋遠辱之良術，全交之要道也。且夫慢人者，不愛其親者也。輕&#39725;者，不重遺體者也。皆陷不孝，可不詳乎。然而迷謬者，無自見之明。觸情者，諱逆耳之規。疾美而無直亮之鍼</span><span style="font-family: 標楷體; color: maroon">職深切</span><span style="font-family: 新細明體; color: maroon">艾</span><span style="font-family: 新細明體; color: maroon">，群惑而無指南以自反。&#35615;媚小人，歡笑以贊善。面從之徒，拊節以稱功。益使惑者不覺其非，自謂有端、晏之捷，過人之辯，而不悟斯乃招患之旌，召害之符，傳非之驛，傾身之車也。豈徒減其方策之令聞，虧其沒世之德音而已哉。蓋雖有偕老之慎，不能救一朝之過；雖有陶朱之富，不能贖片言之謬。故毫釐之失，有千里之差；傷人之語，有劍戟之痛。積微致著，累淺成深。鴻羽所以沈龍舟，群輕所以折勁軸，寸&#39112;所以燔百尋之室，蠹蝎所以仆</span><span style="font-family: 標楷體; color: maroon">普卜切</span><span style="font-family: 新細明體; color: maroon">連抱之木也。古賢何獨跼蹐恂恂之如彼，今人何其憤慢傲放之如此乎。是以高世之士，望塵而旋&#36857;。輕薄之徒，響赴而影集。謀事無智者之助，居危無切磋之益。良史懸筆，無可書之善。談者含音，無足傳之美。令聞不著，醜聲宣流。沒有餘敗，貽譏將來。始無可法，終無可紀，斯亦志士之恥也。安忍為之，過而不改，斯誠委夷路而陷叢棘，舍嘉旨而咽&#37390;吻者也。豈所謂以小善為無益而不為，以小惡為無損而不止，以至惡積而不可掩，罪大而不可解者邪。余願世人改其無檢之行，除其驕吝之失，遣其誇矜尚人之疾，絕息嘲弄不典之言，則趙勝之門無去客，黃祖之棓無所用矣。抱朴子曰：或有不治清德以取敬，而仗氣力以求畏。其入眾也，則亭立不坐，爭處端上，作色諧聲，逐人自安。其不得意，恚慧不退。其行出也，則逼狹之地，恥於分塗，振策長驅，推人於險。有不即避，更加據頓。鳴呼，悲哉。此云古之卑而不可踰，推蔭讓路，勞謙下士，無競於物，立若不勝衣，行若不容身者，何其緬然之不肖哉。夫德盛操清，則雖深自挹降，而人猶貴之。若履蹈不高，則雖行凌暴，而人猶不敬。假令外服人體，內失人心，所謂見憎惡，非為見尊重也。昔莊生未食，趙王側立。騶衍入&#22723;，燕君擁篲。康成之里，逆虜望拜。林宗之庭，莫不卑肅。非力之所服也。夫以抄盜致財，雖巨富不足嘉；凶德脅人，雖見憚不足榮也。然而庸民為之不惡，故聞其言者，猶鴟梟之來鳴也。睹其面者，若鬼魅之見形也。其所至詣，則如妖怪之集也。其在道塗，則甚逢虎之群也。愚夫行之，自矜為豪。小人徵之，以為橫階。亂靡有定，皇此之由也。然敢為此者，非必篤頑也。率冠蓋之後，勢援之門，素頗力行善事，以竊虛名。名既粗立，本情便放。或假財色以交權豪，或因時運以佻榮位，或以婚姻而連貴戚，或弄毀譽以合威柄。器盈志溢，態發病出。黨成交廣，道通步高，清論所不能復制，繩墨所不能復彈。遂成鷹頭之蠅，廟垣之鼠。所未及者，則低眉掃地以奉望之。居其下者，作威作福以控御之。故勝己者則不得聞，聞亦陽不知也。減己者則不敢言，言亦不能禁也。夫災蟲害穀，至降霜則殄矣。佞雄亂群，值嚴時則敗矣。獨善其身者，唯可以不肯事之，不行傚之而已耳。有斧無柯，其如之何哉。抱朴子曰：詩美睢鳩，貴其有別。在禮，男女無行媒，不相見；不雜坐，不通問，不同衣物，不得親授。姊妹出適而友，兄弟不共席而坐。外言不入，內言不出。婦人送迎不出門，行必擁蔽其面。道路男由左，女由右。此聖人重別杜漸之明制也。且夫婦之間，可謂昵矣。而猶男子非疾病不晝居於內，將終不死婦人之手，況於他乎。昔魯女不幽居深處，以致扈犖</span><span style="font-family: 標楷體; color: maroon">力各切</span><span style="font-family: 新細明體; color: maroon">之變。孔妻不密港戶庭，以起華督之禍。史激無防，有汗種之悔。王孫不嚴，有杜門之辱。而今俗婦女，休其蠶織之業，廢其玄紞之務，不績其麻，市也婆娑。舍中饋之事，修周旋之好，更相從詣，之適親戚，承星舉火不已于行，多將侍從暐曄盈路，婢使吏卒錯雜如市，尋道褻謔，可憎可惡。或宿于他門，或冒夜而反。遊戲佛寺，觀視漁畋，登高臨水，出境慶弔。開車褰幃，周章城邑，盃觴路酌，絃歌行奏。轉相高尚，習非成俗。生致因綠，無所不肯。誨淫之源，不急之甚。刑于寡妻，家邦乃正。願諸君子，少可禁絕。婦無外事，所以防微矣。抱朴子曰：輕薄之人，&#36857;廁高深，交成財贍，名位粗會，便背禮叛教，託云率任。才不逸倫，強為放達，以傲兀無檢者為大度，以惜護節操者為澀少。於是臘鼓垂無賴之子，白醉耳熱之後，結黨合群，遊不擇類。奇士碩儒，或隔籬而不接。妄行所在，雖遠而必至。&#25658;手連袂，以遨以集，入他堂室，觀人婦女，指玷脩短，評論美醜。不解此等何為者哉。或有不通主人，便共突前，嚴飾未辦，不復窺聽，犯門折關，踰垝</span><span style="font-family: 標楷體; color: maroon">居毀切</span><span style="font-family: 新細明體; color: maroon">穿隙，有似抄劫之至也。其或妾媵藏避不及，至搜索隱僻，就而引曳，亦怪事也。夫君子之居室，猶不奄家人之不備，故入門則揚聲，升堂則下視。而唐突他家，將何理乎。然落拓之子，無骨骾而好隨俗者，以通此者為親密，距此者為不泰，誠為當世不可不爾。於是要呼憤雜，入室視妻，促膝之狹坐，交杯觴於咫尺，絃歌淫冷之音曲，以誂文君之動心。載號載呶，謔戲醜褻，窮鄙極黷，爾乃笑亂男女之大節，蹈相鼠之無儀。夫桀傾紂覆，周滅陳亡，咸由無禮，況匹庶乎。蓋信不由中，則屢盟無益。意得神至，則形器可忘。君子之交也，以道義合，以志契親，故淡而成焉。小人之接也，以勢利結，以狎慢密，故甘而敗焉。何必房集內讌，爾乃款誠，著妻妾飲會，然後分好昵哉。古人鑒淫敗之曲防，杜傾邪之端漸，可謂至矣。修之者為君子，背之者為罪人。然禁疏則上宮有穿窬之男，網漏則桑中有奔隨之女。縱而肆之，其猶烈猛火於雲夢，開積水乎萬仞，其可撲以&#31634;篲，遏以撮壤哉。然而俗習行慣，皆曰此乃京城上國，公子王孫貴人所共為也。余每折之曰：夫中州，禮之所自出也，禮豈然乎？蓋衰亂之所興，非治世之舊風也。夫老聃清虛之至者也，猶不敢見乎所欲，以防心亂。若使柳下惠潔高行，屢接褻讌，將不能不使情生於中，而色形于表。況乎情淡者萬未一，而抑情者難多得，如斯之事，何足長乎。窮士雖知此風俗不足引進，而名勢並乏，何以整之，每以為慨。故常獲憎於斯黨，而見謂為野朴之人，不能隨時之宜。余其於信己而已，亦安以我之不可從人之可乎。可歎非一，率如此也。已矣夫，吾末如之何也。彼之染入邪俗，淪胥以敗者，曷肯納逆耳之讜言，而反其東走之遠&#36857;哉。抱朴子曰：俗間有戲婦之法。於稠眾之中，親屬之前，問以醜言，責以慢對，其為鄙黷，不可忍論。或蹙以楚撻，或繫腳倒懸，酒容酗</span><span lang="EN-US" style="font-size: 12.0pt; font-family: 新細明體; color: maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1027" type="#_x0000_t75" alt="" style='width:28.5pt;
 height:33.75pt'>
 <v:imagedata src="CH0620-25卷二十五疾謬.files/image001.gif" o:href="file:///C:\Documents%20and%20Settings\phcdhl\Local%20Settings\Temporary%20Internet%20Files\FrontPageTempDir\wpn6pnrd.gif"/>
</v:shape><![endif]--><![if !vml]><img border=0 width=38 height=45
src="CH0620-25卷二十五疾謬.files/image001.gif" v:shapes="_x0000_s1027"><![endif]></span><span style="font-family: 新細明體; color: maroon">，不知限齊，至使有傷於流血，踒</span><span style="font-family: 標楷體; color: maroon">烏&#21351;切</span><span style="font-family: 新細明體; color: maroon">折支體者。可歎者也。古人感離別而不滅燭，悲代親而不舉樂。禮論娶者羞而不賀。今既不能動蹈舊典，至於德為鄉閭之所敬，言為人士之所信，誠宜正色矯而呵之，何謂同其波流，長此弊俗哉。然民間行之日久，莫覺其非。或清談所不能禁，非峻刑不能止也。遂詘周而疵孔，謂傲放為邈世矣。或因變故，佻竊榮貴。或賴高援，翻飛拔萃。於是便驕矜誇驚，氣凌雲物，步高視遠，眇然自足。顧瞻否滯失群之士，雖實英異，忽焉若草。或傾枕而延賓，或稱疾以距客，欲令人士立門以成林，車騎填噎於閭巷，呼謂尊貴，不可不爾。夫以勢位言之，則周公勤于吐握。以聞望校之，則仲尼恂恂善誘。咸以勞謙為務，不以驕慢為高。漢之末世，則異於玆。蓬髮亂鬢，橫挾不帶，或褻衣以接人，或裸袒而箕踞。朋友之集，類味之遊，莫切切進德，誾誾修業，攻過弼違，講道精義。其相見也，不復&#21465;離闊，問安否。賓則入門而呼奴，主則望客而喚狗。其或不爾，不成親至，而棄之不與為黨。及好會，則狐蹲牛飲，爭食競割，掣撥森摺，無復廉恥。以同此者為泰，以不爾者為劣。終日無及義之言，徹夜無箴規之益。誣引老、莊，貴於率任，大行不顧細禮，至人不拘檢括。嘯傲縱逸，謂之體道。嗚呼，惜乎，豈不哀哉。於是嘲族以&#21465;歡交，極黷以結情款，以傾倚申腳者為妖妍摽秀，以風格端嚴者為田舍朴騃，以蚩鎮抗指者為勦令鮮倚，以出言有章者為摺答猝突。凡彼輕薄之徒，雖便辟偶俗，廣結伴流，更相推揚，取達速易。然率皆皮膚狡澤，而懷空抱虛，有似蜀人瓠壺之喻，胸中無一紙之誦，所識不過酒炙之事。所謂傲很明德，即聾從昧，冒于貨財，貪于飲食，左生所載不才之子也。若問以墳、索之微言，鬼神之情狀，萬物之變化，殊方之奇怪，朝廷宗廟之大禮，郊祀楴</span><span lang="EN-US" style="font-size: 12.0pt; font-family: New MingLiu"><!--[if gte vml 1]><v:shape
 id="_x0000_s1028" type="#_x0000_t75" style='width:14.25pt;height:15pt'>
 <v:imagedata src="CH0620-25卷二十五疾謬.files/image002.png" o:title=""/>
</v:shape><![endif]--><![if !vml]><img border=0 width=19 height=20
src="CH0620-25卷二十五疾謬.files/image003.jpg" v:shapes="_x0000_s1028"><![endif]></span><span style="font-family: 新細明體; color: maroon">之儀品，三正四始之原本，陰陽律曆之道度，軍國社稷之典式，古今因革之異同，則怳悸自失，喑鳴俛仰，蒙蒙焉，莫莫焉。雖心覺面牆之困，而外護其短乏之病，不肯謐己，強張大談曰：雜碎故事，蓋是窮巷諸生，章句之士，吟詠而向枯簡，匍匐以守黃卷者所宜識，不足以問吾徒也。誠知不學之弊，碩儒之貴，所祖習之非，所輕易之謬，然終於迷而不返者，由乎放誕者無損於進趨故也。若高人以格言彈而呵之，有不畏大人而長惡不悛者，下其名品，則宜必懼然，冰泮而革面，旋而東走之&#36857;矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">抱朴子外篇卷之二十五竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#1#2</span><span style="font-size: 9.0pt; line-height: 150%; font-family: 新細明體; color: maroon">『之』原作『人』，據校本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
