<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇</span></b></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: 標楷體; color: maroon">
		&nbsp;&nbsp;&nbsp; </span>
		<span style="font-size: 12.0pt; font-family: 標楷體; color: maroon">
		經名：抱朴子外篇。晉葛洪著。五十卷。底本出處：《正統道藏》太清部。參校本：楊明照《抱朴子外篇校笑》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: maroon">
		抱朴子外篇卷之十九</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">任命</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　抱朴子曰：余之友人有居泠先生者，恬愉靜素，形神相忘。外不飾驚愚之容，內不寄有為之心。遊精墳誥，樂以忘憂。晝競羲和之末景，夕照望舒之餘耀。道靡遠而不究，言無微而不研。然車&#36857;不軔</span><span style="font-family: 標楷體; color: maroon">如震切</span><span style="font-family: 新細明體; color: maroon">權右之國</span><span lang="EN-US" style="font-family: New MingLiu; color: maroon">,</span><span style="font-family: 新細明體; color: maroon">尺牘不經貴勢之庭。是以名不出蓬戶，身不離畎畝。於是翼亮大夫候而難之，曰：余聞淵蟠起則玄雲赴，道化霑則逸才奮。故康衢有角歌之音，鼎俎發淩風之&#36857;。沽之則收不貲之賈，踊之則超在天之舉。耀逸景於暘谷，播大明乎九垓。勛蔭當己，聲揚罔極。故尋仞之塗甚近而弗往者，雖追風之腳不能到也。楹梲之下至卑而不動者，雖鴻鶤之翅未之及也。況乎寢足於大荒之表，斂羽於幽梧之枝，安得效迅以尋景，振輕乎蒼霄哉。年期奄冉而不久，託世飄迅而不再。智者履霜則知堅冰之必至，處始則悟生物之有終。六龍促軌於大渾，華顛倏忽而告暮，古人所以映順流而頹歎，眄過隙而興悲矣。先生資命世之逸量，含英偉以邈俗，銳翰汪濊以波涌，六奇抑鬱而淵&#31288;。然不能淩扶搖以高竦，揚清一於九玄。器不陳於瑚簋之末，體不兔於負薪之勞，猶奏和音於聾俗之地，鬻章甫於被髮之域。徒忘寤於翰林，銳意以窮神，崇碗琰於懷抱之內，吐琳琅於毛墨之端。躬困屢空之儉，神勞堅高之間，譬若埋尺璧於重壤之下，封文錦於沓匱之中。終無交易之富，孰賞堙翳之珍哉。夫龍驥維縶，則無以別乎蹇驢。赤刀韜鋒，則曷用異於鉛刃。鱣鮪不居牛&#36857;，大鵬不滯蒿林。願先生委龍蛇之穴，升利見之塗。釋戶庭之獨潔，覽二鼠而遠寤。越窮谷以登高，襲丹藻以改素。競驚&#39112;於清晨，不盤旋以詣夜。收名器於崇高，嚮鍾鼎之慶祚。&#26658;成一介之夫，採薇何足多慕乎。居泠先生應曰：蓋聞靈機冥緬，混芒眇昧。禍福交錯乎倚伏之間，興亡纏綿乎盈虛之會。迅逝者不能脫逐身之景，樂成者不能免理致之敗。匠流末者，未若挺冶無兆之中。整已然者，不逮反本乎玄朴之外。是以覺尺蠖者，甘屈以保伸。識通塞者，不慘悅於否泰。且夫洪陶範物，大象流形，躁靜異尚，翔沉舛情。金寶其重，羽矜其輕。篤隘者執束於滓涅，達妙者逍遙於玄清。演洿納行潦而潘壹，渤湃吞百川而不盈。&#39819;&#39957;踊悅於泥濘，赤螭淩厲乎高冥。嚼香餌者快嗜欲而赴死，味虛淡者含天和而趨生。識機神者瞻無兆而弗惑，闇休咎者觸強弩而不驚。各附攸好，安肯改營。吾聞五玉不能自剖於嵩岫，騰蛇不能無霧而電征，龍淵不能勿操而斷犀兕，景鍾不能莫扣而揚洪聲。金芝須商風而激耀，倉庚俟煙&#29044;而修鳴。騏騄不苟馳以赴險，君子不詭過以毀名。運屯則沉淪於勿用，時行則高竦乎天庭。士以自衒為不高，女以自媒為不貞。何必委洗耳之峻摽，效負俎之干榮哉。夫其窮也，則有虞婆娑而陶鈞，尚</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#1</span><span style="font-family: 新細明體; color: maroon">父見逐於愚嫗，范生來辱於溺簣，</span><span style="font-family: 標楷體; color: maroon">苦怪如籠也</span><span style="font-family: 新細明體; color: maroon">弘式匿奇於耕牧。及其達也，則淮陰投竿而稱孤，文種解屩而紆青，傳說釋築而論道，管子脫桎為上卿。蓋君子藏器以有待也，&#31288;德以有為也。非其時不見也，非其君不事也。窮達任所值，出處無所繫。其靜也，則為逸民之宗。其動也，則為元凱之表。或運思於立言，或銘勛乎國器，殊塗同歸，其致一焉。士能為可貴之行，而不能使俗必貴之也。能為可用之才，而不能使世必用之也。被褐茹草，垂綸買免，則心歡意得，如將終身。服冕乘軺，兼朱重紫，則若固有之，常如布衣。此至人之用懷也。若席上之珍不積，環堵之操不粹者，予之過也。知之者希，名位不臻，以玉為石，謂鳳曰鷃者，非余罪也。夫汲汲於見知，悒悒於否滯者，裳民之情也。浩然而養氣，淡爾而靡欲者，無悶之志也。時至道行，器大者不悅。天地之間，知命者不憂。若乃徇萬金之貨，以索百十之售，多失骭</span><span style="font-family: 標楷體; color: maroon">干上聲</span><span style="font-family: 新細明體; color: maroon">毛，我則未暇矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 標楷體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">抱朴子外篇卷之十九竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">
		#1</span><span style="font-size: 9.0pt; line-height: 150%; font-family: 新細明體; color: maroon">『尚』原脫，據校本補。 
		</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
