<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #993300">
		淮南鴻烈解卷之十</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#993300">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#993300">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #993300">時則訓下</span></b></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="color:#993300">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　孟秋之月，招&#25671;指申，昏斗中，旦畢中。</span><span style="font-family:標楷體;color:#993300">斗，北方玄武之宿，是日昏時中於南方。畢，西方白虎之宿，是月平旦時中於南方也。</span><span style="font-family: 新細明體; color: #993300">其位西方，其日庚辛，盛德在金，</span><span style="font-family:
標楷體;color:#993300">少&#30373;之神治西方也。庚辛，金也。盛德在金，金王西方也。</span><span style="font-family: 新細明體; color: #993300">其蟲毛，其音商，</span><span style="font-family:標楷體;color:#993300">金氣寒，蠃者衣毛。毛蟲虎為之長。商，金也，位在西方。</span><span style="font-family: 新細明體; color: #993300">律中夷則，其數九，夷，傷也。則，法也。是月陽衰陰盛，萬物凋傷，應法成性</span><span style="font-family:標楷體;color:#993300">，故曰夷則也。其數九，五行數五，金第四，故曰九也。</span><span style="font-family: 新細明體; color: #993300">其味辛，其臭腥，金味辛也，金臭腥也。其祀門，祭先肝。</span><span style="font-family:標楷體;color:#993300">孟秋始內，入由門，故祀門也。肝，木也，祭祀之，用所勝也。一曰，</span><span style="font-family: 新細明體; color: #993300">肝沈金，自用其藏也。涼風至，白露降，寒蟬鳴，鷹乃祭鳥，用始行戮。</span><span style="font-family:標楷體;color:#993300">是月鷹搏鷙，殺鳥於大澤之中，四面陳之，世謂之祭鳥。用是時，乃始行殺戮刑罰，順秋氣也。</span><span style="font-family: 新細明體; color: #993300">天子衣白衣，乘白駱，服白玉，建白旗，</span><span style="font-family:標楷體;color:#993300">白，順金色也。白馬黑毛曰駱也。</span><span style="font-family: 新細明體; color: #993300">食麻與犬，服八風水，爨柘燧火，西宮御女白色，衣白釆，撞白鍾，</span><span style="font-family:標楷體;
color:#993300">金王西，故處西宮也。</span><span style="font-family: 新細明體; color: #993300">其兵戈，其畜狗，朝于總章左個，以出秋令。</span><span style="font-family:標楷體;color:#993300">總章，西向堂也。西方總成萬物而章明之，故曰總章。左個，南頭室也。居是室，行是月之令。狗，金畜也。</span><span style="font-family: 新細明體; color: #993300">求不孝不悌、戮暴傲悍而罰之，以助損氣。</span><span style="font-family:
標楷體;color:#993300">損氣，陰氣。</span><span style="font-family: 新細明體; color: #993300">立秋之日，天子親率三公九卿大夫以迎秋于西郊。</span><span style="font-size: 9.0pt; line-height: 150%; font-family: 新細明體; color: #993300">西郊，（也）&#65339;九〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#1</span><span style="font-family:標楷體;
color:#993300">里之外郊也。</span><span style="font-family: 新細明體; color: #993300">還，乃賞軍率武人於朝。</span><span style="font-family:標楷體;color:#993300">軍率，軍將。邑武，勇者功名也。</span><span style="font-family: 新細明體; color: #993300">命將率，選卒厲兵，簡練桀俊，專任有功，以征不義，請誅暴慢，順彼四方。</span><span style="font-family:標楷體;color:#993300">順，循也。四方，天下也。</span><span style="font-family: 新細明體; color: #993300">命有司，修法制，繕囹圄，禁姦塞邪，審決獄，平詞訟。</span><span style="font-family:標楷體;color:#993300">決，斷也。平，治也。</span><span style="font-family: 新細明體; color: #993300">天地始肅，不可以贏。</span><span style="font-family:標楷體;color:#993300">肅，殺也。殺氣始行也。贏，盛也，故曰不可也。</span><span style="font-family: 新細明體; color: #993300">是月農始升穀，天子嘗新，先薦寢廟。</span><span style="font-family:
標楷體;color:#993300">升，成。薦，進也。</span><span style="font-family: 新細明體; color: #993300">命百官，始收歛，</span><span style="font-family:標楷體;color:#993300">孟秋始內也。</span><span style="font-family: 新細明體; color: #993300">完隄防，謹障塞，以備水潦，修城郭，繕宮室，是月月麗于畢，俾滂&#27826;矣，</span><span style="font-family:
標楷體;color:#993300">故備水潦也。</span><span style="font-family: 新細明體; color: #993300">毋以封侯，立太官，行重幣，出大使。行是月令，涼風至三旬。</span><span style="font-family:標楷體;color:#993300">封侯，列土封邑也。大官，九命之爵也。重幣，金帛之幣也。大使，命卿使之。金氣收歛，皆近不宜行也，故言毋也。</span><span style="font-family: 新細明體; color: #993300">孟秋行冬令，則陰氣大勝，介蟲敗穀，戎兵乃來。</span><span style="font-family:標楷體;color:#993300">孟秋，陰也，復行冬水王之令，故陰氣勝也，其介蟲敗穀也。陰氣并，故戎兵來也。</span><span style="font-family: 新細明體; color: #993300">行春令，則其國乃旱，陽氣復還，五穀無實。春陽亢燥，而行其令，故旱也。陽氣還者，此月涼風，</span><span style="font-family:標楷體;color:#993300">而反行溫風之令，故敗穀，令無實也。</span><span style="font-family: 新細明體; color: #993300">行夏令，則冬多火災，寒暑不節，民多</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">瘧疾。</span><span style="font-family:標楷體;color:#993300">夏火王，而行其令，故多火災。寒暑相干，故不節，使瘧疾。瘧疾，寒暑所生也。</span><span style="font-family: 新細明體; color: #993300">七月官庫，其樹楝。</span><span style="font-family:標楷體;
color:#993300">庫，兵府也。秋節整兵，故官庫也。</span><span style="font-family: 新細明體; color: #993300">其樹楝，楝實，鳳凰所食也，今雒城旁有樹。楝實秋</span><span style="font-family:標楷體;color:#993300">熟，故其樹楝也。楝，讀練染之練也。<span lang="EN-US"><br>
		</span></span><span style="font-family: 新細明體; color: #993300">
		　　仲秋之月，招搖指酉，昏牽牛中，旦觜巂中。</span><span style="font-family:標楷體;color:#993300">牽牛，北方玄武之宿，是（月）</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#2</span><span style="font-family:標楷體;
color:#993300">月昏時中於南方。觜巂，西方白虎之宿也，是月平旦時中於南方也。</span><span style="font-family: 新細明體; color: #993300">其位西方，其日庚辛，其蟲毛，其音商，律中南呂，其數九，</span><span style="font-family:標楷體;
color:#993300">南，任也。言陽氣呂旅而志助陰，陰任成萬物也。庚辛，金日也。</span><span style="font-family: 新細明體; color: #993300">其味辛，其臭腥，其祀門，祭先肝。涼風至，候鴈來，，玄鳥歸，群鳥翔。</span><span style="font-family:
標楷體;color:#993300">候時之鴈從北漠中來，過周、雒，南至彭蠡也。玄鳥歸，秋分後歸蟄所也。群鳥翔，寒氣至，群鳥肥盛，試其羽翼而高翔。翔者，六翮不動也。或作養，養育其羽毛也。</span><span style="font-family: 新細明體; color: #993300">天子衣白衣，乘白駱，服白玉，建白旗，食麻與犬，服八風水，爨柘燧火，西宮御女白色，衣白釆，撞白鍾，其兵戈，其畜犬，朝于總章太廟。</span><span style="font-family:標楷體;color:#993300">總章，西向堂也。太廟中央室也。</span><span style="font-family: 新細明體; color: #993300">命有司，申嚴百刑，斬殺必當，無或枉撓。</span><span style="font-family:
標楷體;color:#993300">枉，曲也。撓，弱也。言平直也。</span><span style="font-family: 新細明體; color: #993300">決獄不當，反受其殃。</span><span style="font-family:標楷體;color:#993300">反，還。</span><span style="font-family: 新細明體; color: #993300">是月也，養長老，授几杖，行桴鬻飲食。乃命宰祝，行犧牲，案芻豢，</span><span style="font-family:標楷體;color:#993300">草養曰芻，穀養曰豢。案其簿書閱租之。豢，讀宦學之宦。</span><span style="font-family: 新細明體; color: #993300">視肥臞全粹，</span><span style="font-family:標楷體;
color:#993300">全，無虧缺也。粹，毛色純也。粹，讀禍祟之祟。</span><span style="font-family: 新細明體; color: #993300">察物色，課比類，量小大，視少長，莫不中度。天子乃儺，以御秋氣。</span><span style="font-family:
標楷體;color:#993300">儺，猶除也。御，止也。止秋氣，不使為害也。儺，讀躁難之難。氣或作兵也。</span><span style="font-family: 新細明體; color: #993300">以犬〔嘗〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#3</span><span style="font-family: 新細明體; color: #993300">麻，先薦寢廟。是月可以築城郭，建都邑，</span><span style="font-family:標楷體;color:#993300">國有先君之宗廟曰都，無曰邑。都曰城，邑曰築。</span><span style="font-family: 新細明體; color: #993300">穿竇窖，修囷倉。</span><span style="font-family:標楷體;
color:#993300">穿竇，所以通水，不欲地濕也。穿窖，可以盛穀也。窖讀窖藏人物之窖也。</span><span style="font-family: 新細明體; color: #993300">乃命有司，趣民收歛畜釆，多積聚，勸種宿麥，若或失時，行罪無疑。是月也，雷乃始收，蟄蟲培戶，殺氣浸盛，陽氣日衰，水始涸，</span><span style="font-family:標楷體;color:#993300">涸，凝竭。涸或作盛。盛，言陰勝也。</span><span style="font-family: 新細明體; color: #993300">日夜分。一度量，平權衡，正鈞石角斗稱，理關市，來商旅，</span><span style="font-family:標楷體;color:#993300">理，通也。</span><span style="font-family: 新細明體; color: #993300">入貨財，以便民事。四方來集，遠方皆至，財物不匱，上無乏用，百事乃遂。</span><span style="font-family:
標楷體;color:#993300">遂，成也。</span><span style="font-family: 新細明體; color: #993300">仲秋行春令，則秋雨不降，草木生榮，國有大恐。</span><span style="font-family:標楷體;color:#993300">春陽氣，而行其令，故雨不降。又溫煦之仁，故草木生榮華也。氣相干，必有災咎，故國大惶恐。</span><span style="font-family: 新細明體; color: #993300">行夏令，則其國乃旱，蟄蟲不藏，五穀皆復生。</span><span style="font-family:標楷體;color:#993300">行炎陽之令，故旱涸。氣熱，故蟄蟲不藏，使五穀復生。</span><span style="font-family: 新細明體; color: #993300">行冬令，則風災數起，收雷先行，草木早死。</span><span style="font-family:
標楷體;color:#993300">冬行寒氣激之令，故有風災。又冬閉藏，故收雷先行，草木早死也。</span><span style="font-family: 新細明體; color: #993300">八月官尉，其樹柘，</span><span style="font-family:標楷體;color:#993300">尉，戎官也。是月治兵，故官尉。傳曰，</span><span style="font-family: 新細明體; color: #993300">羊舌大夫為中軍尉柘，說未聞也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　季秋之月，招搖指戌，昏虛中，旦柳中。</span><span style="font-family:標楷體;color:#993300">虛，北方玄武之宿，是月昏時中於南方。柳，南方朱雀之宿也，是月平旦中於南方也。</span><span style="font-family: 新細明體; color: #993300">其位西方，其日庚辛，其蟲毛，其音商，律中無射，</span><span style="font-family:標楷體;color:#993300">陰氣上升，陽氣下降，萬物隨陽而藏，無射出見也。</span><span style="font-family: 新細明體; color: #993300">其數九，其味辛，其臭腥，其祀門，祭先肝，侯鴈來，賓雀入大水為蛤，</span><span style="font-family:標楷體;color:#993300">是月時侯之鴈從北漠中來，南之彭蠡。蓋以為八月〔來〕</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#4</span><span style="font-family:標楷體;
color:#993300">者，其父母也，是月來者，蓋其子也。羽翼稚弱，故在後耳。賓雀者，老雀也，栖宿人家堂宇之間，如賓客者也，故謂之賓。大水，海水也。傳曰，雀入海為蛤也。</span><span style="font-family: 新細明體; color: #993300">菊有黃華，豺乃祭獸戮禽。</span><span style="font-family:標楷體;
color:#993300">豺，似狗而長尾，其色黃。是月時，豺殺獸，四面陳之，世謂之祭獸。戮，猶殺也。</span><span style="font-family: 新細明體; color: #993300">天子衣白衣，乘白駱，服白玉，建白旗，食麻與犬，服八風水，爨柘燧火，西宮御女白色，衣白釆，撞白鍾，其兵戈，其畜犬，朝于總章右令。</span><span style="font-family:標楷體;color:#993300">西向堂，北頭室，故謂右個也。</span><span style="font-family: 新細明體; color: #993300">命有司，申嚴號令，百官貴賤，無不務入，以會天地之藏，無有宣出。乃命冢宰，農事備收，舉五穀之要，</span><span style="font-family:標楷體;color:#993300">冢，大也。宰，治也。卿，官也。要，簿書也。</span><span style="font-family: 新細明體; color: #993300">藏帝籍之收於神倉。</span><span style="font-family:標楷體;
color:#993300">天子籍田千畝，故曰帝籍之收。籍田所收之穀也。神倉，倉也。</span><span style="font-family: 新細明體; color: #993300">是月也，霜始降，百工休。</span><span style="font-family:標楷體;color:#993300">霜降天寒，朱漆難成，故百工休止，不復作器也。</span><span style="font-family: 新細明體; color: #993300">乃命有司曰，寒氣總至，民力不堪，其皆入室</span><span style="font-family:
標楷體;color:#993300">。詩曰，入此室處是也。</span><span style="font-family: 新細明體; color: #993300">上丁入學習吹，大饗帝，嘗犧牲，合諸侯，制百縣，</span><span style="font-family:標楷體;color:#993300">是月上旬丁日，入學官，吹笙竽，習禮樂，饗上帝，用犧牲。合諸侯之制，度車服之差，各（兩）〔以〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#5</span><span style="font-family:標楷體;
color:#993300">其命數也。百縣，畿內之縣，言百，舉全數耳。五家為鄰，五鄰為里，四里為鄭，四鄭為鄙，四鄙為縣，然則縣二千五百家也。</span><span style="font-family: 新細明體; color: #993300">為來歲受朔日，與諸侯所稅於民，輕重之法，貢歲之數，以遠近土地所宜為度。</span><span style="font-family:標楷體;color:#993300">來歲，明年。受朔日，如今計吏朝賀，豫明年之曆日也。度者，職貢多少有常也。</span><span style="font-family: 新細明體; color: #993300">乃教於田獵，以習五戎。</span><span style="font-family:標楷體;
color:#993300">戎，兵也。刀、劍、予、戟、矢，故曰五戎也。</span><span style="font-family: 新細明體; color: #993300">命太僕及七騶，咸駕戴荏，授車以級，皆正設于屏外。</span><span style="font-family:標楷體;
color:#993300">級，等也。授當車者以高下各隨其等級。正，立。設，陳也。天子外屏。屏，樹垣也。爾雅曰，門內之垣謂之樹垣者也。</span><span style="font-family: 新細明體; color: #993300">司徒搢朴北嚮以贊之。</span><span style="font-family:標楷體;
color:#993300">搢，插也。朴，以教導也。插置帶間，贊相威儀也。司徒主&#34886;，教導之也。</span><span style="font-family: 新細明體; color: #993300">天子乃厲服廣飾，執弓操矢以獵。</span><span style="font-family:標楷體;color:#993300">是月天子尚武，乃服猛厲之服，廣其所佩之飾，以取禽也。</span><span style="font-family: 新細明體; color: #993300">命主祠，祭禽四方。</span><span style="font-family:標楷體;
color:#993300">命，教也。主祠，典祀之官也。祭禽四方，祀始設禽獸者於四方，報其功，不知其神所在，故博求之於四方也。</span><span style="font-family: 新細明體; color: #993300">是月草木黃落，乃伐薪為炭，蟄蟲咸俛，乃趨獄刑，毋留有罪，</span><span style="font-family:標楷體;color:#993300">俛，伏也。青州為伏為俛也。無留，言當斷也。</span><span style="font-family: 新細明體; color: #993300">收祿秩之不當，供養之不宜者。</span><span style="font-family:
標楷體;color:#993300">不當，謂無德受祿也。不宜，謂不孝也。一曰所養者無勳於國，其先人又無賢德，所不宜養，故收也。</span><span style="font-family: 新細明體; color: #993300">通路除道，從境始，至國而后已。是月，天子乃以犬嘗麻，先薦寢廟。</span><span style="font-family:標楷體;color:#993300">孝之至也。</span><span style="font-family: 新細明體; color: #993300">季秋行夏令，則其國大水，冬藏殃敗，民多鼽窒。</span><span style="font-family:標楷體;
color:#993300">季秋陰氣，而行夏月霖雨之令，故大水。火氣〔熱〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#6</span><span style="font-family:標楷體;color:#993300">故冬藏殃敗也。火金相干，故民鼽窒，鼻不通利也。</span><span style="font-family: 新細明體; color: #993300">鼽，讀怨仇之仇也。行冬令，則國多盜賊，邊境不寧，土地分裂。</span><span style="font-family:標楷體;color:#993300">冬水純陰，姦謀所生，故多盜賊，使邊境之民不安寧也。則土地見侵削，為鄰國所分裂也。</span><span style="font-family: 新細明體; color: #993300">行春令，則&#29015;風來至，民氣解隋，師旅並興。</span><span style="font-family:
標楷體;color:#993300">春氣陽溫，故&#29015;風至，民氣解墮也。木干金，故師旅並興也。二千五百人為師，五百人為旅也。</span><span style="font-family: 新細明體; color: #993300">九月官候，其樹槐。</span><span style="font-family:標楷體;
color:#993300">侯，望也。是月繕修守備，故曰官候也。槐，懷也，可以懷來遠人也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　孟冬之月，招搖指亥，昏危中，旦七星中。</span><span style="font-family:標楷體;color:#993300">危，北方玄武之宿也，是月昏時中於南方。七星，南方朱鳥之宿也，是月平旦時中於南方者也。</span><span style="font-family: 新細明體; color: #993300">其位北方，其日壬癸，盛德在水，</span><span style="font-family:
標楷體;color:#993300">顓頊之神治北方也。壬癸，水日也。盛德在水，王北方也。</span><span style="font-family: 新細明體; color: #993300">其蟲介，其音羽，</span><span style="font-family:標楷體;color:#993300">介，甲也。像冬閉固，皮漫胡也。甲蟲，龜為之長。羽，屬水也。</span><span style="font-family: 新細明體; color: #993300">律中應鍾，其數六，</span><span style="font-family:標楷體;
color:#993300">陰應於陽，轉成其功，萬物聚成，故曰應鍾。其數六，五行數五，水第一，故曰六也。</span><span style="font-family: 新細明體; color: #993300">其味鹹，其臭腐，</span><span style="font-family:標楷體;
color:#993300">水味咸也，水臭腐也。</span><span style="font-family: 新細明體; color: #993300">其祀，祭先腎。</span><span style="font-family:標楷體;color:#993300">井水給人，故祀也。井或作行。門內地。冬守在內，故祀也。腎，水，自開其藏也。</span><span style="font-family: 新細明體; color: #993300">水始冰，地始凍，雉入大水為蜃，虹藏不見。</span><span style="font-family:
標楷體;color:#993300">蜃，蛤也。大水，淮也。傳曰，雉入于淮為蜃。虹，陰中之陽也。是月陰盛，故不見也。</span><span style="font-family: 新細明體; color: #993300">天子衣黑衣，乘玄驪，服玄玉，建玄旗，</span><span style="font-family:
標楷體;color:#993300">順水德也。熊與虎曰旗也。</span><span style="font-family: 新細明體; color: #993300">食黍彘貪，服八風水，爨松燧火，北宮御女黑色，衣黑釆，擊磬石，</span><span style="font-family:標楷體;color:#993300">水王北方，故處北&#23467;也。</span><span style="font-family: 新細明體; color: #993300">其兵鍛，其畜彘，</span><span style="font-family:標楷體;color:#993300">鍛者卻內，像陰閉。彘，水畜。</span><span style="font-family: 新細明體; color: #993300">朝于玄堂左個，以出冬令。</span><span style="font-family:標楷體;
color:#993300">北向堂，西頭室，故曰左個。居是室，行此月令也。</span><span style="font-family: 新細明體; color: #993300">命有司，修群禁，</span><span style="font-family:標楷體;color:#993300">順陰閉，諸所當禁，皆使有司禁也。</span><span style="font-family: 新細明體; color: #993300">禁外徙，閉門閭，大搜客，</span><span style="font-family:標楷體;
color:#993300">傳曰，禁舊客，為露情也，有新客，搜</span><span style="font-family: 新細明體; color: #993300">出之，</span><span style="font-family:標楷體;color:#993300">為觀釁也。門，城門也。閭，里門也。嚴閉之，守備也。</span><span style="font-family: 新細明體; color: #993300">斷罰刑，殺當罪，</span><span style="font-family:標楷體;
color:#993300">諸罰刑當決也。當罰正罪，故殺之也。</span><span style="font-family: 新細明體; color: #993300">阿上亂法者誅。</span><span style="font-family:標楷體;color:#993300">阿意曲從，取容於上，以亂法度也。誅，洽也。</span><span style="font-family: 新細明體; color: #993300">立冬之日，天子親率三公九卿大夫以迎歲于北郊。還，乃賞死事，存孤寡。</span><span style="font-family:標楷體;color:#993300">有忠節蹈義死王事者，賞其子孫也。幼無父曰孤，無夫曰寡，</span><span style="font-family: 新細明體; color: #993300">皆存慰矜恤之。是月，命太祝禱祀神位，占龜策，審卦兆，以察吉凶。於是天子始裘，命百官謹蓋藏，命司徒行積聚，修城郭，警門閭，修槍閉，慎管籥，固封璽，</span><span style="font-family:標楷體;color:#993300">封，門也。璽，印也。</span><span style="font-family: 新細明體; color: #993300">修邊境，完要塞，絕蹊徑，飾喪紀，審棺槨衣衾之薄厚，</span><span style="font-family:標楷體;
color:#993300">飾，治也。紀，數也。二十五月之數也。棺槨衣衾薄厚各有差等，故審之。</span><span style="font-family: 新細明體; color: #993300">營丘&#22752;之小大高庳，使貴賤卑尊各有等級。</span><span style="font-family:標楷體;
color:#993300">營，度也。丘壟，冢也。小大高下各有度量也。</span><span style="font-family: 新細明體; color: #993300">是月也，工師效功，陳祭器，案度呈，堅致為上。</span><span style="font-family:標楷體;
color:#993300">案，視也。度，法也。堅致，功牢也。為，故也。上，盛也。</span><span style="font-family: 新細明體; color: #993300">工事苦慢，作為淫巧，必行其罪。</span><span style="font-family:標楷體;color:#993300">苦，惡也。慢，不牢也。淫巧、非常之巧也。故行其罪。苦，謂鹽會之鹽也。</span><span style="font-family: 新細明體; color: #993300">是月也，大飲蒸，天子祈來年於天宗，</span><span style="font-family:
標楷體;color:#993300">蒸，冬祭也。於是時，大飲酒而祭，求明年之福祥也。凡屬天子之神，日月星辰皆為天宗也。</span><span style="font-family: 新細明體; color: #993300">大禱祭于公社，畢，饗先祖。</span><span style="font-family:標楷體;
color:#993300">禱，求也。公社也，后土之祭也。生為上公，死為貴神，故曰公也。畢，饗先祖，先公後私之義也。</span><span style="font-family: 新細明體; color: #993300">勞農夫，以休息之。命將率講武，律射御，角力勁。</span><span style="font-family:標楷體;color:#993300">律，習也。角，平地也。勁，強貌也。</span><span style="font-family: 新細明體; color: #993300">乃命水虞漁師，收水泉池澤之賦，</span><span style="font-family:
標楷體;color:#993300">虞，掌水官也。師，長也。賦，稅也。</span><span style="font-family: 新細明體; color: #993300">毋或侵牟。</span><span style="font-family:標楷體;color:#993300">牟，多。</span><span style="font-family: 新細明體; color: #993300">孟冬行春令，則凍閉不密，地氣發泄，民多流亡。</span><span style="font-family:標楷體;color:#993300">春陽氣散越，故凍閉不密，地氣發泄也。民多流亡，像陽氣布散。</span><span style="font-family: 新細明體; color: #993300">行夏令，則多暴風，方冬不寒，蟄蟲復出。</span><span style="font-family:
標楷體;color:#993300">冬當閉藏，反行夏盛腸之令，故多暴疾。陽氣溫，故盛冬不寒，令蟄伏之蟲復出也。</span><span style="font-family: 新細明體; color: #993300">行秋令，則雪霜不時，小兵時起，土地侵削。</span><span style="font-family:
標楷體;color:#993300">秋氣干冬，大寒不當雪而雪，不當霜而霜，故曰時也。小兵數起，鄰國來伐，侵削其土地。</span><span style="font-family: 新細明體; color: #993300">十月官司馬，其樹檀。</span><span style="font-family:標楷體;
color:#993300">冬間講武，故官司馬也。檀，陰木也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　仲冬之月，招搖指子，昏壁中，旦軫中。</span><span style="font-family:
標楷體;color:#993300">東壁，北方玄武之宿，是月昏時中於南方。軫，南方朱鳥之宿，是月平旦時中於南方也。</span><span style="font-family: 新細明體; color: #993300">其位北方，其日壬癸，其蟲介，其音羽，律中黃鍾，其數六，</span><span style="font-family:標楷體;color:#993300">黃鍾者，陽氣聚於下，陰氣盛於上，萬物黃，萌於地中，故曰黃鍾也。</span><span style="font-family: 新細明體; color: #993300">其味鹹，其臭腐，其祀井，祭先腎。水益壯，地始坼，鳱&#40225;不鳴，虎始交。</span><span style="font-family:標楷體;color:#993300">鳱&#40225;，山烏。（陽）</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#7</span><span style="font-family:標楷體;
color:#993300">是月陰盛，故不鳴也。虎，陽中之陰也，陰氣盛，以類發也。交，讀將校之校也。</span><span style="font-family: 新細明體; color: #993300">天子衣黑衣，乘鐵驪，服玄玉，建玄旗，食黍與彘，服八風水，爨松燧火，北宮御女黑色，衣黑釆，擊磬石，其兵鍛，其畜彘，朝于玄堂太廟。</span><span style="font-family:標楷體;color:#993300">北向堂，中央室，故曰太廟也。</span><span style="font-family: 新細明體; color: #993300">命有司曰，土事無作，無發室居，及起大眾，是謂發天地之藏，諸蟄則死，民必疾疫，有隨以喪。急捕盜賊，誅淫泆詐偽之人，命曰&#30076;月。</span><span style="font-family:標楷體;color:#993300">陰氣在上，民人空間，故命曰&#30076;月。</span><span style="font-family: 新細明體; color: #993300">命奄尹，申宮令，</span><span style="font-family:標楷體;
color:#993300">奄，官也。尹，正也。申宮令，重戒敕也。</span><span style="font-family: 新細明體; color: #993300">審門（門）〔閭〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#8</span><span style="font-family: 新細明體; color: #993300">，謹房室，必重閉，助陰氣也。省婦事。乃命大酋，秫稻必齊，麴蘗必時，</span><span style="font-size:9.0pt;line-height:150%;font-family:標楷體;color:#993300">酋，</span><span style="font-family:標楷體;color:#993300">主沽酒官也。醞釀米麴，使化熟，故謂之酋。酋讀酋豪之酋，齊讀齊和之齊也。作麴蘗當得其時，不時則不成也。</span><span style="font-family: 新細明體; color: #993300">湛&#29114;必潔，水泉必香，</span><span style="font-family:標楷體;
color:#993300">湛，漬也。&#29114;炊必令圭潔也。水泉（者）&#65339;香〕</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#9</span><span style="font-family:標楷體;color:#993300">則酒善也，湛，讀審釜之審。&#29114;，炊熾火之熾也。</span><span style="font-family: 新細明體; color: #993300">陶器必良，火齊必得，無有差忒。</span><span style="font-family:
標楷體;color:#993300">陶器，瓦器也。炊享必得其適，故曰無有差忒也。</span><span style="font-family: 新細明體; color: #993300">天子乃命有司，祀四海大川名澤。</span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family:標楷體;color:#993300">能興雲雨，故祀之也。</span><span style="font-family: 新細明體; color: #993300">是月也，農有不收藏積聚，牛馬畜獸有放失者，取之不詰。</span><span style="font-family:標楷體;color:#993300">詰，呵問也。</span><span style="font-family: 新細明體; color: #993300">山林藪澤，有能取疏食，田獵禽獸者，野虞教導之。其有相侵奪，罪之不赦。</span><span style="font-family:
標楷體;color:#993300">大加刑也。</span><span style="font-family: 新細明體; color: #993300">是月也，日短至，陰陽爭，君子齋戒，處必掩，身欲靜，去聲色，禁嗜欲，</span><span style="font-family:標楷體;color:#993300">聲，絲竹金石之聲也。色，美色也。有貪欲濫求者禁之。</span><span style="font-family: 新細明體; color: #993300">寧身體，安形性。</span><span style="font-family:標楷體;
color:#993300">閉情欲也。</span><span style="font-family: 新細明體; color: #993300">是月也，荔挺出，芸始生，丘螾結，麋角解。</span><span style="font-family:標楷體;color:#993300">荔，馬荔草也。芸，芸蒿，菜名也。丘螾，蟲名也。結，屈結也。麋角解墮，皆應微陽氣也。水泉動則伐樹木，取竹箭，罷官之無事，器之無用者，罷，省。</span><span style="font-family: 新細明體; color: #993300">徐闕庭門閭，築囹圄，所以助天地之閉。仲冬行夏令，則其國乃旱，氛霧冥冥，雷乃發聲。</span><span style="font-family:標楷體;color:#993300">夏氣炎陽，故其國旱也。清濁相干，故氛霧冥冥也。十一月雷發聲，非其時也，故言乃也。</span><span style="font-family: 新細明體; color: #993300">行秋令，則其時雨水，瓜瓠不成，國有大兵。</span><span style="font-family:
標楷體;color:#993300">秋金氣，水之母也，故雨水。水、金用事，故有大兵也。</span><span style="font-family: 新細明體; color: #993300">行春令，則蟲螟為敗，水泉咸竭，民多疾癘。</span><span style="font-family:標楷體;
color:#993300">春陽氣，蟄伏生，故蟲螟敗穀，水泉竭也。陽干陰，氣不和，故多疾癘也。</span><span style="font-family: 新細明體; color: #993300">十一月官都尉，其樹棗。</span><span style="font-family:標楷體;color:#993300">冬成軍師，故官都尉。棗，取其赤心也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　季冬之月，招搖指丑，昏婁中，旦氏中。</span><span style="font-family:標楷體;color:#993300">婁，西方白虎之宿，是月昏時中於南方。氏，東方蒼龍之宿，是月平旦時中於南方也。</span><span style="font-family: 新細明體; color: #993300">其位北方，其日壬癸，其蟲介，其音羽，律中大呂，</span><span style="font-family:標楷體;color:#993300">呂，旅也。萬物萌動於黃泉，未能達見，所以旅旅去陰即陽，助其成功，故曰大呂。</span><span style="font-family: 新細明體; color: #993300">其數六，其味鹹，其臭腐，其祀井，祭先腎，鴈北鄉，鵲加巢。</span><span style="font-family:標楷體;color:#993300">鴈在彭蠡之水，皆北嚮，將至北漠中也。鵲感陽而動，上加巢也。</span><span style="font-family: 新細明體; color: #993300">雉雊雞呼卵。</span><span style="font-family:標楷體;
color:#993300">詩云，雉之朝雊，尚求其雌是也，雞呼嗚求卵也。</span><span style="font-family: 新細明體; color: #993300">天子衣黑衣，乘鐵驪，服玄玉，建玄旗，食麥與彘，服八風水，爨松燧火，北宮御女黑色，衣黑釆，擊磬石，其兵鍛，其畜彘，朝于玄堂右個。</span><span style="font-family:標楷體;color:#993300">右個，東頭室也。</span><span style="font-family: 新細明體; color: #993300">命有司，大儺旁磔，出土牛。</span><span style="font-family:標楷體;color:#993300">大儺，今之逐陰驅疫，為陽導也。旁磔四面皆磔犬羊，以禳四方之疾疫也。出土牛，今鄉縣出勸農耕之土牛於外是也。</span><span style="font-family: 新細明體; color: #993300">命漁師始漁，</span><span style="font-family:標楷體;
color:#993300">是月將捕魚，故命其長也。漁讀論語之語。</span><span style="font-family: 新細明體; color: #993300">天子親往射漁，先薦寢廟。令民出五種，令農計耦耕事，修未耜，具田器。</span><span style="font-family:標楷體;color:#993300">耦，合。</span><span style="font-family: 新細明體; color: #993300">命樂師大合吹而罷，乃命四監，收秩薪，以供寢廟及百祀之薪燎。是月也，日窮于次，月窮于紀，星周于</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#10</span><span style="font-family: 新細明體; color: #993300">天，</span><span style="font-family:標楷體;color:#993300">十二次窮于牽牛中也。紀道窮於故宿也。星周于天，謂二十八舍更見南方，至是月周匝也。</span><span style="font-family: 新細明體; color: #993300">歲將更始，令靜農民，無有所使。天子乃與公卿大夫飾國典，論時令，以待嗣歲之宜。乃命太史，次諸侯之列，賦之犧牲，</span><span style="font-family:標楷體;color:#993300">賦，布。</span><span style="font-family: 新細明體; color: #993300">以供皇天上帝社稷之芻享。乃命同姓（女）〔之〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#11</span><span style="font-family: 新細明體; color: #993300">國，供寢廟之芻豢，卿士大夫至于庶民，供山林名川之祀。季冬行秋令，則白露早降，介蟲為妖，四鄙入保。</span><span style="font-family:標楷體;color:#993300">秋節白露，故白露早降。介甲之蟲為妖災。金氣為兵，故四境之民入城郭自保守也。</span><span style="font-family: 新細明體; color: #993300">行春令，則胎夭傷，國多痼疾，命之曰逆。</span><span style="font-family:
標楷體;color:#993300">季冬大寒，而行春溫之令，氣不和，謂胎養夭傷，國多篤疾。逆風氣之由也，故命之曰逆故也。</span><span style="font-family: 新細明體; color: #993300">行夏令，則水潦敗國，時雪不降，冰凍消釋。</span><span style="font-family:
標楷體;color:#993300">夏氣炎陽，有多霖雨，故水潦敗國也。時雪當降而不降，冰凍不當消釋而消釋，皆干時之徵也。</span><span style="font-family: 新細明體; color: #993300">十二月官獄，其樹櫟。</span><span style="font-family:標楷體;
color:#993300">十二月歲盡刑斷，故獄官也。櫟可以為車轂，木不出火，唯櫟為然，亦應除氣也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　五位：東方之極，自竭石山過朝鮮，貫大人之國，</span><span style="font-family:標楷體;color:#993300">竭石在遼西界侮水西畔。朝鮮，樂浪之縣也。貫，通也。大人國在其東也。</span><span style="font-family: 新細明體; color: #993300">東至日出之次，扶榑木之地，青土樹木之野，</span><span style="font-family:標楷體;color:#993300">榑木，榑桑。</span><span style="font-family: 新細明體; color: #993300">太&#30369;、句芒之所司者，萬二千里。</span><span style="font-family:標楷體;color:#993300">太&#30369;，庖犧氏，東方木德之帝也。句芒，木神，司，主也。</span><span style="font-family: 新細明體; color: #993300">其令曰，挺群禁，開閉闔，通窮窒，達障塞，行優遊，棄怨惡，解役罪，免</span><span style="font-family:標楷體;color:#993300">憂患休罰。</span><span style="font-family: 新細明體; color: #993300">〔罰〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#12</span><span style="font-family: 新細明體; color: #993300">刑，開關梁，宣出財，和外怨，撫四方，行柔惠，止剛強。</span><span style="font-family:標楷體;color:#993300">剛強侵陵人，不循軌度者，禁止之也。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　南方之極，自北戶孫之外，</span><span style="font-family:標楷體;color:#993300">北戶孫，國名也，日在其北，皆為北向戶，以日故北戶。</span><span style="font-family: 新細明體; color: #993300">貫顓頊之國，南至委火炎風之野，赤帝、祝融之所司者，萬二千里。</span><span style="font-family:標楷體;color:#993300">赤帝，炎帝少典之子，號為神農，南方火德之帝也。祝融，顓頊之孫，老童之子吳回也。一名黎，為高辛氏火正，號為祝融，死為火神也。</span><span style="font-family: 新細明體; color: #993300">其令曰，爵有德，賞有功，惠賢良，救饑渴，舉力農，賑貧窮，惠孤寡，憂罷疾，出大祿，行大賞，起毀宗，立無後，封建侯，立賢輔。</span><span style="font-family:標楷體;color:#993300">應陽施也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">
		　　中央之極，自崑崙東絕兩桓山，自，從也。絕，猶過也。桓山，常山，言兩，未聞也。日月之所道，江、漢之所出，</span><span style="font-family:標楷體;color:#993300">日月照其所經過之道</span><span style="font-family: 新細明體; color: #993300">。江出岷山，漢出番冢山。眾民之野，五穀之所宜，龍門、河、濟相貫，以息壤堙洪水之州，東至於碣石，黃帝、后土之所司者，萬二千里。</span><span style="font-family:標楷體;color:#993300">黃帝，少典之子，以土德正天下，號為軒轅氏。死為中央土德之帝。后土者，勾龍氏之子，名曰后土，能平九土，死祀為土神也。</span><span style="font-family: 新細明體; color: #993300">其令曰，平而不阿，明而不苛，包裹覆露，</span><span style="font-family:標楷體;color:#993300">露，潤。</span><span style="font-family: 新細明體; color: #993300">無不囊懷，溥汜無私，正靜以和，行稃鬻，養老衰，弔死問疾，以送萬物之歸。</span><span style="font-family:標楷體;color:#993300">土，四方之主也，故曰萬物之所歸也。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　西方之極，自崑崙絕流沙、沈羽，西至三危之國，</span><span style="font-family:標楷體;color:#993300">流沙，蓋在崑崙之西南耳。</span><span style="font-family: 新細明體; color: #993300">石城金室，飲氣之民，不死之野，少&#30369;、蓐收之所司者，萬二千里。</span><span style="font-family:標楷體;color:#993300">少&#30369;，黃帝之子青陽也，名摯，以金德王天下，號為金天氏，死為西方金德之帝也。蓐收，金天氏之裔子曰修禮，死為金神也。其令曰，</span><span style="font-family: 新細明體; color: #993300">審用法，誅必辜，備盜賊，禁姦邪，飾群牧，謹著聚，修城郭，補決竇，塞蹊徑，遏溝瀆，止流水，雝谿谷，守門閭，陳兵甲，選百官，誅不法。</span><span style="font-family:標楷體;color:#993300">應金斷也。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　北方之極，自九澤窮夏晦之極，北至令正之谷，</span><span style="font-family:標楷體;color:#993300">九澤，北方之澤。夏，大也。晦，暝也。</span><span style="font-family: 新細明體; color: #993300">有凍寒積冰、雪雹霜霰、漂潤群水</span><span style="font-family: 新細明體; color: #C0504D">之野，顓頊、玄冥之所司者，萬二千里。</span><span style="font-family:標楷體;
color:#C0504D">顓頊，黃帝之孫也，以水德王天下，號高陽氏，死為北方水德之帝也。其神玄冥者，金天氏有適子曰昧，為玄瞑師，死而祀為主水之神也。</span><span style="font-family: 新細明體; color: #C0504D">其令曰，申群禁，固閉藏，脩障塞，繕關梁，禁外徙，斷罰刑，殺當罪，閉關閭，大搜客，止交遊，禁夜樂，蚤閉晏開，以塞姦人，己德，執之必固。天節已幾，刑殺無赦，雖有盛尊之親，斷以法度。毋行水，毋發藏，毋釋罪。</span><span style="font-family:標楷體;color:#C0504D">應，陰殺也。<span lang="EN-US"><br>
		</span></span>
		<span lang="EN-US" style="font-family:&quot;New MingLiu&quot;">&nbsp;&nbsp;&nbsp;
		</span><span style="font-family: 新細明體; color: #C0504D">六合：</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family: 新細明體; color: #C0504D">
		孟春與孟秋為合，仲春與仲秋為合，季春與季秋為合，孟夏與孟冬為合，仲夏與仲冬為合，季夏與季冬為合，孟春始贏，孟秋始縮。</span><span style="font-family:標楷體;color:#C0504D">贏，長也。縮，短也。</span><span style="font-family: 新細明體; color: #C0504D">仲春始出，仲秋始內</span><span style="font-family:標楷體;color:#C0504D">；出，二月播種。內，八月收歛</span><span style="font-family: 新細明體; color: #C0504D">。季春大出，季秋大內；孟夏始緩，孟冬始急；</span><span style="font-family:標楷體;color:#C0504D">緩，四月陽安。急，十月寒肅。</span><span style="font-family: 新細明體; color: #C0504D">仲夏至脩，仲冬至短；</span><span style="font-family:標楷體;
color:#C0504D">夏至北極，冬至南極，短、脩皆在至前也。</span><span style="font-family: 新細明體; color: #C0504D">季夏德畢，季冬刑畢。德畢，</span><span style="font-family:標楷體;color:#C0504D">陽施結。刑畢，刑獄盡。</span><span style="font-family: 新細明體; color: #C0504D">故正月失政，七月涼風不至；二月失政，八月雷不藏；三月失政，九月不下霜；四月失政，十月不凍；五月失政，十一月蟄蟲冬出其鄉；六月失政，十二月草木不脫；</span><span style="font-family:標楷體;color:#C0504D">不脫，葉稿著樹，不零落也。</span><span style="font-family: 新細明體; color: #C0504D">七月失政，正月大寒不解；</span><span style="font-family:標楷體;
color:#C0504D">東風不解凍也。</span><span style="font-family: 新細明體; color: #C0504D">八月失政，二月雷不發；</span><span style="font-family:標楷體;color:#C0504D">不發聲也。</span><span style="font-family: 新細明體; color: #C0504D">九月失政，三月春風不濟；</span><span style="font-family:標楷體;color:#C0504D">濟，止。</span><span style="font-family: 新細明體; color: #C0504D">十月失政，四月草木不實；</span><span style="font-family:標楷體;
color:#C0504D">實，長。</span><span style="font-family: 新細明體; color: #C0504D">十一月失政；五月下雹霜；十二月失政，六月五穀疾狂。</span><span style="font-family:標楷體;color:#C0504D">疾狂，不華而實也。</span><span style="font-family: 新細明體; color: #C0504D">春行夏令泄，</span><span style="font-family:標楷體;color:#C0504D">象盛陽發泄也。</span><span style="font-family: 新細明體; color: #C0504D">行秋令水，</span><span style="font-family:標楷體;
color:#C0504D">水生於（中）&#65339;申〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#13</span><span style="font-family:標楷體;color:#C0504D">，故水也。</span><span style="font-family: 新細明體; color: #C0504D">行冬令肅。</span><span style="font-family:標楷體;
color:#C0504D">象氣肅急。</span><span style="font-family: 新細明體; color: #C0504D">夏行春令風，</span><span style="font-family:標楷體;color:#C0504D">象春木氣多也。</span><span style="font-family: 新細明體; color: #C0504D">行秋令蕪，</span><span style="font-family:標楷體;color:#C0504D">象秋氣蕪穢生。</span><span style="font-family: 新細明體; color: #C0504D">行冬令格。</span><span style="font-family:標楷體;
color:#C0504D">格，歧也。象冬斷刑，恩澤致格不流下。</span><span style="font-family: 新細明體; color: #C0504D">秋行夏令華，</span><span style="font-family:標楷體;color:#C0504D">象夏氣樹華茂。</span><span style="font-family: 新細明體; color: #C0504D">行春令榮，</span><span style="font-family:標楷體;
color:#C0504D">象春氣生榮華。</span><span style="font-family: 新細明體; color: #C0504D">行冬令耗，</span><span style="font-family:標楷體;color:#C0504D">耗，零落也。</span><span style="font-family: 新細明體; color: #C0504D">冬行春令泄，</span><span style="font-family:標楷體;color:#C0504D">象春氣布散發泄也。</span><span style="font-family: 新細明體; color: #C0504D">行夏令旱，旱象陽炎。行秋令霧。</span><span style="font-family:
標楷體;color:#C0504D">秋氣陰故亂霧。</span><span lang="EN-US" style="font-family:&quot;New MingLiu&quot;"><br>
		&nbsp;&nbsp;&nbsp; </span><span style="font-family: 新細明體; color: #C0504D">製度：</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family: 新細明體; color: #C0504D">
		　　陰陽大制有六度，天為繩，地為準，春為規，夏為衡，秋為矩，冬為權。繩者，所以繩萬物也。</span><span style="font-family:標楷體;color:#C0504D">繩，正。</span><span style="font-family: 新細明體; color: #C0504D">準者，所以準萬物也。規者，所以&#35999;萬物也。衡者，所以平萬物也。矩者，所以方萬物也。權者，所以權萬物也。繩之為度也，直而不爭，修而不窮，久而不弊，遠而不忘，與天合德，與神合明，所欲則得，所惡則亡，自古及今，不可移匡，厥德孔密，廣大以容眾，是故上帝以為物宗。</span><span style="font-family:標楷體;color:#C0504D">宗，本。</span><span style="font-family: 新細明體; color: #C0504D">準之為度也，平而不險，均而不阿，廣大以容，寬裕以和，柔而不剛，銳而不挫，</span><span style="font-family:標楷體;color:#C0504D">銳，利也。挫，折也。</span><span style="font-family: 新細明體; color: #C0504D">流而不滯，</span><span style="font-family:標楷體;color:#C0504D">流，行也。滯，止也。</span><span style="font-family: 新細明體; color: #C0504D">易而不穢，發通而有紀，</span><span style="font-family:標楷體;
color:#C0504D">紀，道。</span><span style="font-family: 新細明體; color: #C0504D">周密而不泄，準平而不失，萬物皆平，民無險謀，怨惡不生，是故上帝以為物平。</span><span style="font-family:標楷體;color:#C0504D">平，，正。讀評議之平也。</span><span style="font-family: 新細明體; color: #C0504D">規之為度也，轉而不復，&#35999;而不垸，</span><span style="font-family:
標楷體;color:#C0504D">復，遏也。垸，轉也。</span><span style="font-family: 新細明體; color: #C0504D">優而不縱，廣大以寬，感動有理，發通有紀，優優簡簡，百怨不起，優簡，寬舒之貌。規度不失，生氣乃理。</span><span style="font-family:標楷體;color:#C0504D">氣類理達。</span><span style="font-family: 新細明體; color: #C0504D">衡之為度也，緩而不後，平而不怨，施而不德，弔而不責，常平民祿，以繼不足，勃勃陽陽，唯德是行，養長化育，萬物蕃昌，以成五穀，以實封疆，其政不失，天地乃明。</span><span style="font-family:標楷體;color:#C0504D">明，理。</span><span style="font-family: 新細明體; color: #C0504D">矩之為度也，肅而不悖，剛而不憒，取而無怨，內而無害，威厲而不懾，令行而不廢，殺伐既得，仇敵乃克，矩正不失，百誅乃服。權之為度也，急而不贏，殺而不割，充滿以實，周密而不泄，敗物而弗取，罪殺而不赦，誠信以必，堅慇以固，冀除苛慝，不可以曲，故冬正將行，必弱以強，必柔以剛，權正而不失，萬物乃藏。明堂之制，靜而法準，動而法繩，春治以規，秋治以矩，冬治以權，夏治以衡，是故燥溼寒暑以節至，甘雨膏露以時降。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#C0504D">淮南鴻烈解卷之十竟</span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="color:purple">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#1</span><span style="font-size:9.0pt;
line-height:150%;font-family:新細明體;color:#C0504D">『也』，『九』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#2</span><span style="font-size:9.0pt;
line-height:150%;font-family:新細明體;color:#C0504D">『月』字衍，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#3</span><span style="font-size:9.0pt;
line-height:150%;font-family:新細明體;color:#C0504D">『嘗』原空缺，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#4</span><span style="font-size:9.0pt;
line-height:150%;font-family:新細明體;color:#C0504D">『來』字脫，據集解本補。<span lang="EN-US"><br>
		<span style="background: lime">#5</span></span>『兩』，『以』字之誤，據集解本改。<span lang="EN-US"><br>
		<span style="background: lime">#6</span></span>『熱』字脫，據集解本補。<span lang="EN-US"><br>
		<span style="background: lime">#7</span></span>『陽』字衍，據集解本刪。<span lang="EN-US"><br>
		<span style="background: lime">#8</span></span>『門』，『閭』字之誤，據集解本改。<span lang="EN-US"><br>
		<span style="background: lime">#9</span></span>『者』，『香』字之誤，據集解本改。<span lang="EN-US"><br>
		<span style="background: lime">#10</span></span>次，月窮于紀，星周于』，正文誤入注文，據集解本改。<span lang="EN-US"><br>
		<span style="background: lime">#11</span></span>『女』，『之』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#12</span><span style="font-size:9.0pt;
line-height:150%;font-family:新細明體;color:#C0504D">『罰』字脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#13</span><span style="font-size:9.0pt;
line-height:150%;font-family:新細明體;color:#C0504D">『中』，『申』字之誤，據集解本改。</span><span lang="EN-US" style="color:#993300">&nbsp;</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>