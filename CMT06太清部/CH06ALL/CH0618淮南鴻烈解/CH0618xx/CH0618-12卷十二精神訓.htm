<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #993300">
		淮南鴻烈解卷之十二</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#993300">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#993300">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #993300">精神訓</span></b></p>
		<p style="margin:0cm;margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　</span><span style="font-family:標楷體;
color:#993300">精者，人之氣，神者，人之守也。本其原，說其意，故曰精神，因以題篇。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　古未有天地之時，惟像無形，</span><span style="font-family:
標楷體;color:#993300">惟，思也。念天地未成形之時無有形。生有形，故天地成焉。</span><span style="font-family: 新細明體; color: #993300">窈窈冥冥，芒芠漠閔，澒濛鴻洞，莫知其門。</span><span style="font-family:標楷體;
color:#993300">皆未成形之氣也。芒，讀玉莽之莽也。</span><span style="font-family: 新細明體; color: #993300">芠，讀</span><span style="font-size: 12.0pt; font-family: 新細明體; color: red; background: lime"></span><span style="font-size: 12.0pt; font-family: 新細明體; color: #993300">滅之</span><span style="font-size: 12.0pt; font-family: 新細明體; color: red; background: lime"></span><span style="font-family: 新細明體; color: #993300">。</span><span style="font-family:標楷體;color:#993300">閔，讀〔閔〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#1</span><span style="font-family:標楷體;
color:#993300">子騫之閔。澒，言項羽之項。鴻，讀子贛之贛。洞，讀同遊之同也。皆無之象，故曰莫知其門也。</span><span style="font-family: 新細明體; color: #993300">有二神混生，經天營地，</span><span style="font-family:標楷體;
color:#993300">二神，陰陽之神也。混生，俱生也。</span><span style="font-family: 新細明體; color: #993300">孔乎莫知其所終極，</span><span style="font-family:標楷體;color:#993300">孔，深貌也。</span><span style="font-family: 新細明體; color: #993300">滔乎莫知其所止息，</span><span style="font-family:標楷體;color:#993300">滔，大貌也。</span><span style="font-family: 新細明體; color: #993300">於是乃別為陰陽，離為八極，剛柔相成，萬物乃形，</span><span style="font-family:標楷體;color:#993300">離，散也。八極，八方之極。剛柔，陰陽也。</span><span style="font-family: 新細明體; color: #993300">煩氣為蟲，</span><span style="font-family:標楷體;
color:#993300">煩，亂。</span><span style="font-family: 新細明體; color: #993300">精氣為人。是故精神，天之有也，而骨骸者，地之有也。精神入其門，而。骨骸反其根，</span><span style="font-family:標楷體;color:#993300">精神無形，故能入天門。骨骸有形，故反其根，歸土也。</span><span style="font-family: 新細明體; color: #993300">我尚何存？</span><span style="font-family:標楷體;
color:#993300">言人死各有所歸，我何猶常存。</span><span style="font-family: 新細明體; color: #993300">是故聖人法天順情，不拘於俗，不誘於人，</span><span style="font-family:標楷體;color:#993300">誘，猶惑也。</span><span style="font-family: 新細明體; color: #993300">以天為父，以地為母，陰陽為綱，四時為紀。天靜以清，地定以寧，萬物失之者死，法之者生。夫靜漠者，神明之宅也，虛無者，道之所居也。是故或求之於外者，失之於內，有守之於內者，失之於外。譬猶本與末也，從本引之，千枝萬葉莫不隨也。夫精神者，所受於天也，而形體者，所&#31104;於地也。故曰，一生二，二生三，三生萬物。</span><span style="font-family:標楷體;color:#993300">一謂道也，二曰神明也，三曰和氣也。或說一者，元氣也，生二者，乾坤也；二生三，三生萬物。天地設位，陰陽通流，萬物乃生。</span><span style="font-family: 新細明體; color: #993300">萬物背陰而抱陽，沖氣以為和。</span><span style="font-family:
標楷體;color:#993300">萬物以背為陰，以腹為陽，身中空虛，和氣所行。</span><span style="font-family: 新細明體; color: #993300">為陰，故腎雙，為陽，故心特。陰陽與和，共生物形；君</span><span style="font-family:標楷體;
color:#993300">臣以和致太平也。</span><span style="font-family: 新細明體; color: #993300">故曰一月而膏，</span><span style="font-family:標楷體;color:#993300">始育如膏也。</span><span style="font-family: 新細明體; color: #993300">二月而胅，三月而胎，四月而肌，五月而筋，六月而骨，七月而成，八月而動，九月而躁，十月而生。形體以成，五藏乃形，是故肺主目，</span><span style="font-family:標楷體;color:#993300">肺象朱雀，朱雀，火也。火外景，故主目也。</span><span style="font-family: 新細明體; color: #993300">腎主鼻，</span><span style="font-family:標楷體;
color:#993300">腎象龜，龜，水也，水所以通溝也，鼻所以通氣也，故主鼻也。</span><span style="font-family: 新細明體; color: #993300">膽主口，</span><span style="font-family:標楷體;color:#993300">膽，勇者決所以處，故主口也。</span><span style="font-family: 新細明體; color: #993300">肝主耳。</span><span style="font-family:標楷體;
color:#993300">肝，金也，金內景，故主耳也。</span><span style="font-family: 新細明體; color: #993300">外為表而內為裹，開閉張歙，各有經紀。</span><span style="font-family:標楷體;color:#993300">歙，讀脅也。</span><span style="font-family: 新細明體; color: #993300">故頭之圓也象天，足之方也象地，有四時、五行、九解、</span><span style="font-family:標楷體;
color:#993300">四時，春夏秋冬也。五行，金木水火土也。九解，謂九十為一解也。一說，九解六一之所解合也。一說，八方中央故曰九解也。</span><span style="font-family: 新細明體; color: #993300">三百六十六日，人亦有四支，五藏，九竅，三百六十六節。天有風雨寒暑，人亦有取與喜怒。故膽為雲，</span><span style="font-family:標楷體;color:#993300">膽，金也，金石，雲之所出故為雲。</span><span style="font-family: 新細明體; color: #993300">肺為氣，</span><span style="font-family:標楷體;
color:#993300">肺，火也，故為氣。</span><span style="font-family: 新細明體; color: #993300">肝為風，</span><span style="font-family:標楷體;color:#993300">肝，木也，木為風生，故為風。</span><span style="font-family: 新細明體; color: #993300">腎為雨，</span><span style="font-family:標楷體;
color:#993300">腎，水也，因水故雨。雨或作電。腎，水也，水為光，故為電。</span><span style="font-family: 新細明體; color: #993300">脾為雷，以與天地相參也，而心為之主。心，土也，故為四行之主也。是故耳目者日月也，血氣者風雨也，日中有蹲烏，</span><span style="font-family:標楷體;color:#993300">踆，猶蹲也，謂三足烏。踆讀踆魏之踆。</span><span style="font-family: 新細明體; color: #993300">而月中有蟾蜍。</span><span style="font-family:標楷體;
color:#993300">蟾蜍，蝦蟆。</span><span style="font-family: 新細明體; color: #993300">日月失其行，薄蝕無光，</span><span style="font-family:標楷體;color:#993300">薄者，迫也。薄，讀享薄之薄也。</span><span style="font-family: 新細明體; color: #993300">風雨非其時，毀折生災；五星失其行，州國受殃。</span><span style="font-family:標楷體;color:#993300">五星，熒惑、太白、歲星、辰星、鎮星也。今熒犯角、亢，則州國受其殃（他）〔也&#65341;</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#2</span><span style="font-family:標楷體;
color:#993300">，餘準此也。</span><span style="font-family: 新細明體; color: #993300">夫天地之道，至絃以大，尚猶節其章光，愛其神明，人之耳目曷能久熏勞而不息乎？</span><span style="font-family:標楷體;color:#993300">息，止。</span><span style="font-family: 新細明體; color: #993300">精神何能久馳騁而不既乎？</span><span style="font-family:標楷體;color:#993300">既，盡。</span><span style="font-family: 新細明體; color: #993300">是故（面）&#65339;血〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#3</span><span style="font-family: 新細明體; color: #993300">氣者，人之華也；而五藏者，人之精也。夫（面）&#65339;血〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#4</span><span style="font-family: 新細明體; color: #993300">氣能專于五藏</span><span style="font-family:標楷體;color:#993300">專，一。</span><span style="font-family: 新細明體; color: #993300">而不外越，則胸腹充而嗜慾省矣。胸腹充而嗜慾省，則耳目清，聽視達矣。耳目清，聽視達，謂之明。五藏能屬於心而無乖，則</span><span style="font-family: 新細明體; color: red; background: lime"></span><span style="font-family: 新細明體; color: #993300">志勝而行不僻矣。</span><span style="font-family: 新細明體; color: red; background: lime"></span><span style="font-family:標楷體;color:#993300">志勝，言己之教志也。僻，邪也。勝或作逐。言教或遲去，故行正而不邪也。</span><span style="font-family: 新細明體; color: red; background: lime"></span><span style="font-family: 新細明體; color: #993300">志勝而行之不僻，則精神盛而氣不散矣。精神盛而氣不散則理，理則均，均則通，通則神，神則以視無不見，以聽無不聞也，以為無不成也。是故憂患不能入也，而邪氣不能襲。</span><span style="font-family:標楷體;color:#993300">襲，猶因也，亦入。</span><span style="font-family: 新細明體; color: #993300">故事有求之於四海之外而不能遇，</span><span style="font-family:標楷體;color:#993300">遇，得。</span><span style="font-family: 新細明體; color: #993300">或守之於形骸之內</span><span style="font-family:標楷體;
color:#993300">心無欲也。</span><span style="font-family: 新細明體; color: #993300">而不見也。故所求多者所得少，所見大者所知小。夫孔竅者，精神之戶牖也；而氣志者，五藏之使候也。耳目淫於聲色之樂，則五藏搖動而不定矣。五藏搖動而不定，則血氣滔蕩而不休矣。血氣滔蕩而不休，則精神馳騁於外而不守矣。</span><span style="font-family:標楷體;color:#993300">多情欲，故神不內守。</span><span style="font-family: 新細明體; color: #993300">精神馳騁於外而不守，則禍福之至，雖如丘山，無由識之矣。</span><span style="font-family:標楷體;
color:#993300">丘山諭大。識，知也。</span><span style="font-family: 新細明體; color: #993300">使耳目精明玄達而無誘慕，氣志虛靜恬愉而省嗜慾，五藏定寧充盈而不泄，精神內守形骸而不外越，則望於往世之前，而視於來事之後，猶未足為也，</span><span style="font-family:標楷體;color:#993300">猶，尚也。為，治也。</span><span style="font-family: 新細明體; color: #993300">豈直禍福之間哉。故曰，其出彌遠者，其知彌少。言雖知道，故少。以言夫精神之不可使外淫也。是故五色亂目，使目不明，</span><span style="font-family:標楷體;color:#993300">不明，視而昏也。</span><span style="font-family: 新細明體; color: #993300">五聲譁耳，使耳不聰，</span><span style="font-family:標楷體;color:#993300">不聰，聽無聞也。</span><span style="font-family: 新細明體; color: #993300">五味亂口，使口爽傷，</span><span style="font-family:標楷體;
color:#993300">爽，病。病傷滋味也。</span><span style="font-family: 新細明體; color: #993300">趣舍滑心，使行飛揚。</span><span style="font-family:標楷體;color:#993300">滑，亂也。飛揚，不從軌度也。</span><span style="font-family: 新細明體; color: #993300">此四者，天下之所養性也，</span><span style="font-family:標楷體;
color:#993300">性，生也。</span><span style="font-family: 新細明體; color: #993300">然皆人累也。故曰，嗜慾者，使人之氣越，</span><span style="font-family:標楷體;color:#993300">越，失。</span><span style="font-family: 新細明體; color: #993300">而好憎者，使人之心勞，</span><span style="font-family:標楷體;color:#993300">勞，病。</span><span style="font-family: 新細明體; color: #993300">弗疾去，則志氣日耗。</span><span style="font-family:標楷體;
color:#993300">耗，猶亂也。</span><span style="font-family: 新細明體; color: #993300">夫人之所以不能終其壽命而中道夭於刑戮者，何也？以其生生之厚。</span><span style="font-family:標楷體;color:#993300">言生生之厚者，何必極嗜慾，淫濫無厭，以傷耳目情性，故不終其壽命，中道夭殞於飛辟之戮也。</span><span style="font-family: 新細明體; color: #993300">夫惟能無以生為者，則所以脩得生也。</span><span style="font-family:
標楷體;color:#993300">無以生為者，輕利害之鄉，除情性之欲，則長得生矣。</span><span style="font-family: 新細明體; color: #993300">夫天地運而相通，萬物總而為一。</span><span style="font-family:標楷體;color:#993300">總，合也。一，同也。萬物合同，統於一道。</span><span style="font-family: 新細明體; color: #993300">能知一，則無一之不知也；</span><span style="font-family:標楷體;
color:#993300">上一，道也。下一，物也。</span><span style="font-family: 新細明體; color: #993300">不能知一，則無一之能知也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">
		　　譬吾處於天下也，亦為一物矣。不識天下之以我備其物與，</span><span style="font-family:標楷體;color:#993300">與，邪，辭也。</span><span style="font-family: 新細明體; color: #993300">且惟無我而物無不備者乎？然則我亦物也，物亦物也，物之與物也，有何以相物也？</span><span style="font-family:標楷體;color:#993300">物亦物也，何相名為物也。</span><span style="font-family: 新細明體; color: #993300">雖然，其生我也，將以何益？</span><span style="font-family:標楷體;
color:#993300">言生我，自然之道，亦當以何益乎。</span><span style="font-family: 新細明體; color: #993300">其殺我也，將以何損？</span><span style="font-family:標楷體;color:#993300">損，減。</span><span style="font-family: 新細明體; color: #993300">夫造化者既以我為坯矣，將無所違之矣。</span><span style="font-family:標楷體;
color:#993300">言既以我為人，無所離之。諭不求亦不避也。</span><span style="font-family: 新細明體; color: #993300">吾安知夫刺炙而欲生者之非或也？又安知夫絞經而求死者之非福也？或者生乃徭役也，而死乃休息也？天下茫茫，孰知〔之哉〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#5</span><span style="font-family: 新細明體; color: #993300">。其生我也不疆求已，</span><span style="font-family:標楷體;color:#993300">已，止也。言不惡生也。</span><span style="font-family: 新細明體; color: #993300">其殺我也不疆求止。</span><span style="font-family:標楷體;
color:#993300">言不畏死。</span><span style="font-family: 新細明體; color: #993300">欲生而不事，</span><span style="font-family:標楷體;color:#993300">事，治。</span><span style="font-family: 新細明體; color: #993300">憎死而不辭，</span><span style="font-family:標楷體;color:#993300">唯義所在，故不辭也。</span><span style="font-family: 新細明體; color: #993300">賤之而弗憎，貴之而弗喜，</span><span style="font-family:標楷體;
color:#993300">人有惡賤己者，己不憎也。人有尊己者，己不喜也。</span><span style="font-family: 新細明體; color: #993300">隨其天資而安之不極。</span><span style="font-family:標楷體;color:#993300">資，時也。一曰，性也。極，急也。諭道人不急求生也。</span><span style="font-family: 新細明體; color: #993300">吾生也有七尺之形，吾死也有一棺之土。吾之於比有形之類，猶吾死之淪於無形之中也。</span><span style="font-family:標楷體;color:#993300">淪，入也。</span><span style="font-family: 新細明體; color: #993300">然則吾生也物不以益眾，吾死也土不以加厚，吾又安知所喜憎利害其間者乎。</span><span style="font-family:
標楷體;color:#993300">不知喜生之利，不知憎死之害，守其正性也。</span><span style="font-family: 新細明體; color: #993300">夫造化者之攫援物也，</span><span style="font-family:標楷體;color:#993300">攫，撮也。援，引也。</span><span style="font-family: 新細明體; color: #993300">譬猶陶人之埏埴也，其取之地而已為盆盎也，與其未離於地也無以異，其已成器，而破碎漫瀾而復歸其故也，</span><span style="font-family:標楷體;color:#993300">陶人，作瓦器治官也。頓泥坯取之於地以為器，明人不當惡死，死，復歸其未生之故耳。譬猶瓦器之破，而復反於土也。</span><span style="font-family: 新細明體; color: #993300">與其為盆盎亦無以異矣。</span><span style="font-family:標楷體;
color:#993300">無以異於土也。</span><span style="font-family: 新細明體; color: #993300">夫臨江之鄉，居人汲水以浸其園，江水弗憎也，苦洿之家，決垮而注之江，洿水弗樂也。是故其在江也，無以異其浸園也，其在洿也，亦無以異其在江也。</span><span style="font-family:標楷體;color:#993300">道尚空虛，貴無形，江水大，去不可消，就易，故不憎也。窊水小，去易小消，就不消，故不樂也。洿水，猶澹水也。苦，猶疾也。一說，言各自安其處也。及其轉易，亦無憎樂也。</span><span style="font-family: 新細明體; color: #993300">是故聖人因時以安其位，當世而樂其業。</span><span style="font-family:
標楷體;color:#993300">業，事也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:&quot;New MingLiu&quot;;color:#993300">
		&nbsp;&nbsp;&nbsp; </span><span style="font-family: 新細明體; color: #993300">
		夫悲樂者，德之邪也；而喜怒者，道之過也；好憎者，心之暴也。故曰，其生也天行，</span><span style="font-family:標楷體;color:#993300">似天氣也。</span><span style="font-family: 新細明體; color: #993300">其死也物化，</span><span style="font-family:標楷體;color:#993300">如物之變化也。</span><span style="font-family: 新細明體; color: #993300">靜則與陰俱閉，動則與陽俱開。精神澹然無極，</span><span style="font-family:標楷體;color:#993300">極，盡。</span><span style="font-family: 新細明體; color: #993300">不與物散，而天下自服。</span><span style="font-family:標楷體;color:#993300">散，雜亂貌。自服，服於德也。</span><span style="font-family: 新細明體; color: #993300">故心者，形之主也；而神者，心之寶也。形勞而不休則蹶，</span><span style="font-family:標楷體;color:#993300">蹶，顛。</span><span style="font-family: 新細明體; color: #993300">精用而不已則竭。是故聖人貴而尊之，不敢越也。夫有夏后氏之璜者，匣匱而藏之，寶之至也。</span><span style="font-family:標楷體;color:#993300">半璧曰璜，珍玉也。</span><span style="font-family: 新細明體; color: #993300">夫精神之可寶也，非直夏后氏之璜也。</span><span style="font-family:標楷體;color:#993300">直，猶但也。</span><span style="font-family: 新細明體; color: #993300">是故聖人以無應有，必究其理；以虛受實，必窮其節；恬愉虛靜，以終其命。是故無所甚疏，而無所甚親，抱德煬和，以順于天。</span><span style="font-family:標楷體;color:#993300">煬，炙也。向火中炙和氣，以順天道也。煬，讀供養之養。</span><span style="font-family: 新細明體; color: #993300">與道為際，與德為鄰，</span><span style="font-family:標楷體;
color:#993300">際，合也。鄰，比也。</span><span style="font-family: 新細明體; color: #993300">不為福始，不為禍先。魂魄處其宅，而精神守其根，死生無變於己，故曰至神。</span><span style="font-family:標楷體;color:#993300">變，動。</span><span style="font-family: 新細明體; color: #993300">所謂真人者，性合于道也。</span><span style="font-family:標楷體;color:#993300">真人者，虙戲、黃帝、老聃是也。</span><span style="font-family: 新細明體; color: #993300">故有而若無，實而若虛，處其一不知其二，治其內不識其外，</span><span style="font-family:標楷體;color:#993300">治其內，守精神也。識其外，外不好憎也。</span><span style="font-family: 新細明體; color: #993300">明白太素，無為復樸，體本抱神以遊于天地之樊，</span><span style="font-family:標楷體;color:#993300">樊，崖也。樊，讀麥飯之飯也。</span><span style="font-family: 新細明體; color: #993300">芒然仿佯于塵垢之外，</span><span style="font-family:標楷體;
color:#993300">芒，讀王莽之莽。</span><span style="font-family: 新細明體; color: #993300">而消搖于無事之業。浩浩蕩蕩乎，機械之巧弗載於心。是故死生亦大矣，而不為變；</span><span style="font-family:標楷體;color:#993300">不為變者，同死生也。</span><span style="font-family: 新細明體; color: #993300">雖天地覆育，亦不與之抮抱矣。</span><span style="font-family:標楷體;color:#993300">抮抱，猶持著者。言不以天地養育萬物，故強與持著，守其純熱也。</span><span style="font-family: 新細明體; color: #993300">審乎無瑕，而不與物糅；</span><span style="font-family:標楷體;
color:#993300">瑕，猶釁也。忤見利欲之貌也。能審順之，故不與物相雜粈。</span><span style="font-family: 新細明體; color: #993300">見事之亂，而能守其宗。</span><span style="font-family:標楷體;color:#993300">見事有者止之，亂不能眩惑，故能守其宗。宗，本也。</span><span style="font-family: 新細明體; color: #993300">若然者，正肝膽，遺耳目，</span><span style="font-family:標楷體;
color:#993300">言精神內守也。</span><span style="font-family: 新細明體; color: #993300">心志專于內，通達耦于一。</span><span style="font-family:標楷體;color:#993300">一者，道也。</span><span style="font-family: 新細明體; color: #993300">居不知所為，行不知所之，</span><span style="font-family:標楷體;color:#993300">言志意無所繫。</span><span style="font-family: 新細明體; color: #993300">渾然而往，逮然而來。</span><span style="font-family:標楷體;
color:#993300">渾，轉行貌。</span><span style="font-family:標楷體;color:#C0504D">逯</span><span style="font-family:標楷體;color:#993300">，謂無所為。忽然往來也。</span><span style="font-family:標楷體;color:#C0504D">逯</span><span style="font-family:標楷體;
color:#993300">，讀謂綠衣之綠也。渾，讀大珠揮揮之揮也。</span><span style="font-family: 新細明體; color: #993300">形若槁木，心若死灰，</span><span style="font-family:標楷體;color:#993300">槁木無氣，死灰無熱，諭無為也。</span><span style="font-family: 新細明體; color: #993300">忘其五藏，損其形骸。不學而知，不視而見，不為而成，不治而辯。感而應，迫而動，</span><span style="font-family:標楷體;color:#993300">迫切不得不動，然後乃動也。</span><span style="font-family: 新細明體; color: #993300">不得已而往，如光之燿，如景之放，以道為紃，有待而然。</span><span style="font-family:標楷體;color:#993300">紃者，決也。</span><span style="font-family: 新細明體; color: #993300">以道待萬物，故曰有待，而默默如是。抱其太清之本而無所容與，</span><span style="font-family:
標楷體;color:#993300">無所容與於情欲也。</span><span style="font-family: 新細明體; color: #993300">而物無能營，</span><span style="font-family:標楷體;color:#993300">營，惑也。一曰亂。</span><span style="font-family: 新細明體; color: #993300">廓惝而虛，清靖而無思慮，</span><span style="font-family:標楷體;color:#993300">不勞精神。</span><span style="font-family: 新細明體; color: #993300">大澤焚而不能熱，河漢涸而不能寒也，大雷毀山而不能驚也，大風晦日而不能傷也。</span><span style="font-family:標楷體;color:#993300">言體道之人，閉情守虛，雖此四者之大；不能惑也。</span><span style="font-family: 新細明體; color: #993300">是故視珍寶珠玉猶石礫也，視至尊窮寵猶行客也，</span><span style="font-family:標楷體;color:#993300">至尊，謂帝王也，故曰窮寵也。行客，猶行路過客。</span><span style="font-family: 新細明體; color: #993300">視毛嬙、西施猶顛醜也。</span><span style="font-family:標楷體;
color:#993300">毛嬙、西施，皆古之美人。顛，頭也。方相氏黃金四目衣赭，稀世之類貌，非生人也。但其像耳目顛醜，言極醜也。</span><span style="font-family: 新細明體; color: #993300">以死生為一化，以萬物為一方，</span><span style="font-family:
標楷體;color:#993300">方，類也。</span><span style="font-family: 新細明體; color: #993300">同精於太清之本，而遊於忽區之旁。</span><span style="font-family:標楷體;color:#993300">忽區，忽恍無形之區旁也。</span><span style="font-family: 新細明體; color: #993300">有精而不使者，有神而不行，</span><span style="font-family:標楷體;
color:#993300">言不濁其精，不勞其神，此之謂也。</span><span style="font-family: 新細明體; color: #993300">契大渾之樸，而立至清之中。</span><span style="font-family:標楷體;color:#993300">樸，猶質也。渾，不散之貌也。渾，讀揮章之揮。</span><span style="font-family: 新細明體; color: #993300">是故其寢不夢，其智不萌，</span><span style="font-family:標楷體;
color:#993300">其寢不夢，神內守也。其智不萌，無思念也。</span><span style="font-family: 新細明體; color: #993300">其魄不抑，其魂不騰。</span><span style="font-family:標楷體;color:#993300">魄，陰神。魂，陽神。陰不沈抑，陽不飛騰，各守其宅。</span><span style="font-family: 新細明體; color: #993300">反復終始，不知其端緒，甘暝太宵之宅，</span><span style="font-family:
標楷體;color:#993300">太宵，長夜之中也。言其直瞑於大道之處，冥視昭昭矣。</span><span style="font-family: 新細明體; color: #993300">而覺視于昭昭之宇，休息于無委曲之隅，而遊敖于無形埒之野。</span><span style="font-family:
標楷體;color:#993300">無委曲之隅，無形埒之野，冥冥無形像之貌也。</span><span style="font-family: 新細明體; color: #993300">居而無容，處而無所，</span><span style="font-family:標楷體;color:#993300">其人居無形容可得見也，處無常所。</span><span style="font-family: 新細明體; color: #993300">其動無形，其靜無體，</span><span style="font-family:標楷體;
color:#993300">無形無體，道之容也。</span><span style="font-family: 新細明體; color: #993300">存而若亡，生而若死，出入無間，役使鬼神，</span><span style="font-family:標楷體;color:#993300">言能化也。人不與鬼同形，而能使之者，道也。天神曰神，人神曰鬼也。</span><span style="font-family: 新細明體; color: #993300">淪於不測，入於無間，以不同形相嬗也，</span><span style="font-family:
標楷體;color:#993300">嬗，傳也。萬物之形不同，道以相傳生也。</span><span style="font-family: 新細明體; color: #993300">終始若環，莫得其倫。</span><span style="font-family:標楷體;color:#993300">倫，理也，道也，人莫能得焉。</span><span style="font-family: 新細明體; color: #993300">此精神之所以能登假于道也，</span><span style="font-family:標楷體;
color:#993300">假，至也。上至於道也。或作蝦蟆雲氣。</span><span style="font-family: 新細明體; color: #993300">是故真人之所遊。</span><span style="font-family:標楷體;color:#993300">遊，行。</span><span style="font-family: 新細明體; color: #993300">若吹呴呼吸，吐故內新，熊經鳥伸，鳧浴蝯躩，鴟視虎顧，是養形之人也，不以滑心。</span><span style="font-family:標楷體;color:#993300">經，動搖也。伸，頻伸也。若此養形之人，導引其神，屈伸跳踉，是非真人為之道也。滑，亂也。言此養形者耳，不足以亂真人之心也。</span><span style="font-family: 新細明體; color: #993300">使神滔蕩而不失其充，</span><span style="font-family:標楷體;
color:#993300">充，實。</span><span style="font-family: 新細明體; color: #993300">日夜無傷而與物為春，</span><span style="font-family:標楷體;color:#993300">體道人同。日夜，諭賊害也。無傷，無所賊害也。與物為春，言養物也。</span><span style="font-family: 新細明體; color: #993300">則是合而生時干心也。</span><span style="font-family:標楷體;
color:#993300">若是者，合於道，生四時化其心也。言不干時害物也。</span><span style="font-family: 新細明體; color: #993300">且人有戒形而無損於心，</span><span style="font-family:標楷體;color:#993300">戒，備也。人形體備具。戒或作革。革，改也。言人形骸有改更而作化也。心諭神，神不損傷也。</span><span style="font-family: 新細明體; color: #993300">有綴宅而無耗精。</span><span style="font-family:標楷體;
color:#993300">綴宅，身也。精神居其宅則生，離其宅則死。言人雖死，精神終不耗滅，故曰無耗精也。</span><span style="font-family: 新細明體; color: #993300">夫癩者趨不變，狂者形不虧，神將有所遠徙，孰暇知其所為。</span><span style="font-family:標楷體;color:#993300">言病癩者形生神在，故趨不變也。或作介，介，被甲者。禮，介者不拜而能趨於步，故曰不變也。狂體具存，故曰不虧，但精神散越耳，故曰，神有所遠徙也。</span><span style="font-family: 新細明體; color: #993300">故形有摩而神未嘗化者，</span><span style="font-family:標楷體;
color:#993300">摩，滅，猶死也。神變歸於無形也，故曰，未嘗化也。化，猶死也。</span><span style="font-family: 新細明體; color: #993300">以不化應化，千變萬抮而未始有極。</span><span style="font-family:標楷體;color:#993300">不化，精神也。化者，形骸。死者形為灰土，為日化也。</span><span style="font-family: 新細明體; color: #993300">化者，復歸於無形也；不化者，與天地俱生也。夫木之死也，青青去之也。夫使木生者豈木也？</span><span style="font-family:標楷體;color:#993300">使木生者天也，故曰豈木哉。</span><span style="font-family: 新細明體; color: #993300">猶充形者之非形也。</span><span style="font-family:標楷體;
color:#993300">充形者，氣也。故曰非形也。</span><span style="font-family: 新細明體; color: #993300">故生生者未嘗死也，其所生則死矣。</span><span style="font-family:標楷體;color:#993300">生生者道。諭道之人若，天氣，未嘗死也。下所生者，萬物矣。</span><span style="font-family: 新細明體; color: #993300">化物者未嘗化也，</span><span style="font-family:標楷體;
color:#993300">化物者道也。道不化，故未嘗化也。</span><span style="font-family: 新細明體; color: #993300">其所化則化矣。</span><span style="font-family:標楷體;color:#993300">所化者，萬物也。萬物有變，故曰則化。</span><span style="font-family: 新細明體; color: #993300">輕天下，則神無累矣；</span><span style="font-family:標楷體;
color:#993300">輕薄天下寵勢之權者，許由是也，故其精神無留累於物也。</span><span style="font-family: 新細明體; color: #993300">細萬物，則心不惑矣；</span><span style="font-family:標楷體;color:#993300">以萬物為小事而弗欲，故心不惑物也。</span><span style="font-family: 新細明體; color: #993300">齊死生，則志不懾矣</span><span style="font-family:標楷體;
color:#993300">；齊，等也。不畏義死，不樂不義生，其志意無所懾懼，故曰等也。</span><span style="font-family: 新細明體; color: #993300">同變化，則明木眩矣。</span><span style="font-family:標楷體;color:#993300">眩，惑。</span><span style="font-family: 新細明體; color: #993300">眾人以為虛言吾，將舉類而實之。</span><span style="font-family:
標楷體;color:#993300">實，明。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">
		人之所以樂為人主者，以其窮耳目之欲，而適躬體之便也。今高臺層榭，人之所麗也，</span><span style="font-family:標楷體;color:#993300">四方高曰臺，加木曰榭。麗，美也。</span><span style="font-family: 新細明體; color: #993300">而堯樸桷不斲，素題不枅。</span><span style="font-family:標楷體;
color:#993300">樸，釆也。桷，椽也。不斲削，加宓石之。素題也，不加釆飾。故曰，不枅者，不施欂&#27350;。俱交架也。枅，讀雞枅，或作刮也。</span><span style="font-family: 新細明體; color: #993300">珍怪奇異，人之所美也，而堯糲粢之飯，藜霍之羹。</span><span style="font-family:標楷體;color:#993300">糲，粗也。粢，稷也。糲讀賴恃之賴。粢，讀齊衰之齊。</span><span style="font-family: 新細明體; color: #993300">文繡狐白，人之所好也，而堯布衣揜形，鹿裘御寒。養性之具不加厚，而增之以任重之憂，</span><span style="font-family:標楷體;color:#993300">任，讀任俠之任。</span><span style="font-family: 新細明體; color: #993300">故舉天下而傳之于舜，</span><span style="font-family:標楷體;color:#993300">傳，禪。</span><span style="font-family: 新細明體; color: #993300">若解重負然。非直辭讓，誠無以為也。此輕天下之具也。禹南省方，濟于江，</span><span style="font-family:標楷體;color:#993300">巡狩為省，省視四方也。濟，渡也。</span><span style="font-family: 新細明體; color: #993300">黃龍負舟，舟中之人五色無主，禹乃熙笑而稱曰，我受命於天，竭力而勞萬民，</span><span style="font-family:標楷體;color:#993300">勞，憂，也。</span><span style="font-family: 新細明體; color: #993300">生，寄也，死，歸也，何足以滑和。</span><span style="font-family:標楷體;color:#993300">人壽蓋不過百年，故曰生寄也。死滅沒化不見，故曰歸也。滑，亂也。和，適也。</span><span style="font-family: 新細明體; color: #993300">視龍猶蝘蜓，</span><span style="font-family:標楷體;
color:#993300">蝘蜓，蜥蜴也，或曰守宮也。東方朔射覆，對武帝曰，謂為龍，無有角，謂為蛇，而有足。騤騤&#33033;&#33033;，喜緣壁，非守宮，當晰蜴是也。</span><span style="font-family: 新細明體; color: #993300">顏色不變，龍乃彌耳掉尾而逃。</span><span style="font-family:
標楷體;color:#993300">逃，去。</span><span style="font-family: 新細明體; color: #993300">禹之視物亦細矣。鄭之神巫相壺子林，見其徵，</span><span style="font-family:標楷體;color:#993300">神在男曰覡，在女曰巫。巫能占骨法吉凶之氣，故見其兆徵。徵，應也。</span><span style="font-family: 新細明體; color: #993300">告列子。列子行泣報壺子，</span><span style="font-family:標楷體;
color:#993300">列子，鄭之隱士，壺子弟子也。報，白也。</span><span style="font-family: 新細明體; color: #993300">壺子持以天壤，</span><span style="font-family:標楷體;color:#993300">言精神天之有也，形骸地之有也，死自歸其本，故曰持天壤矣。</span><span style="font-family: 新細明體; color: #993300">名實不入，機發於踵。</span><span style="font-family:標楷體;
color:#993300">名，爵號之名也。實，幣帛貨財之實。不入者，必不恤也。機，諭疾也。謂命危殆，不旋踵而至，猶不恐懼。</span><span style="font-family: 新細明體; color: #993300">壺子之視死生亦齊。</span><span style="font-family:標楷體;
color:#993300">齊，等。</span><span style="font-family: 新細明體; color: #993300">子求行年五十有四而病傴僂，脊管高于頂，</span><span style="font-size: 12.0pt; font-family: 新細明體; color: red; background: lime"></span><span style="font-size: 12.0pt; font-family: 新細明體; color: #C0504D">下迫頤，兩髀在上，</span><span style="font-size: 12.0pt; font-family: 標楷體; color: #C0504D">子求，楚人也。僂，脊管下竅也。高於頂，出頭上也。</span><span style="font-size: 12.0pt; font-family: 標楷體; color: red; background: lime"></span><span style="font-size: 12.0pt; font-family: 標楷體; color: #C0504D">，肝胸也。迫，薄至於頤也。兩脾下在上，軀正&#35999;也。</span><span style="font-size: 12.0pt; font-family: 標楷體; color: red; background: lime"></span><span style="font-size: 12.0pt; font-family: 標楷體; color: #C0504D">，讀精神</span><span style="font-size: 12.0pt; font-family: 標楷體; color: red; background: lime"></span><span style="font-family:標楷體;color:#993300">越無之歇也。</span><span style="font-family: 新細明體; color: #993300">燭營指天，</span><span style="font-family:標楷體;color:#993300">燭，陰華也。營，其竅也。上指（六）〔天〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#6</span><span style="font-family:標楷體;
color:#993300">也。燭營，讀曰括撮也。</span><span style="font-family: 新細明體; color: #993300">匍匐自闚於井，</span><span style="font-family:標楷體;color:#993300">臨井水自觀照。</span><span style="font-family: 新細明體; color: #993300">曰，偉哉造化者，其以我為此拘拘邪？</span><span style="font-family:標楷體;color:#993300">偉哉，猶美哉也。造化，謂天也。拘拘，好貌。</span><span style="font-family: 新細明體; color: #993300">此其視變化亦同矣。故睹堯之道，乃知天下之輕也，</span><span style="font-family:標楷體;color:#993300">以其禪舜。</span><span style="font-family: 新細明體; color: #993300">觀禹之志，乃知天下之細也。</span><span style="font-family:標楷體;color:#993300">以其視龍猶蝘蜓也。</span><span style="font-family: 新細明體; color: #993300">原壺子之論，乃知死生之齊也。</span><span style="font-family:
標楷體;color:#993300">論持以天壤也。</span><span style="font-family: 新細明體; color: #993300">見子求之行，乃知變化之同也。</span><span style="font-family:標楷體;color:#993300">行，匍匐闚於井，此之謂也。</span><span style="font-family: 新細明體; color: #993300">夫至人倚不拔之柱，行不關之塗，</span><span style="font-family:
標楷體;color:#993300">倚於不可拔搖之柱，行於不可關閉之塗，言無不通。</span><span style="font-family: 新細明體; color: #993300">&#31104;不竭之府，學不死之師，無往而不遂，</span><span style="font-family:標楷體;
color:#993300">往而遂也。</span><span style="font-family: 新細明體; color: #993300">無至而不通。</span><span style="font-family:標楷體;color:#993300">至而通也。</span><span style="font-family: 新細明體; color: #993300">生不足以挂志，死不足以幽神，屈伸俛仰，抱命而婉轉。</span><span style="font-family:標楷體;
color:#993300">抱天命而婉轉，不離違也。</span><span style="font-family: 新細明體; color: #993300">禍福利害，千變萬紾，</span><span style="font-family:標楷體;color:#993300">紾，轉。</span><span style="font-family: 新細明體; color: #993300">孰足以患心。若此人者，抱素守精，蟬蛻蛇解，遊於太清，輕舉獨住，忽然入冥。鳳凰不能與之儷，</span><span style="font-family:標楷體;color:#993300">儷，偕。</span><span style="font-family: 新細明體; color: #993300">而況斥鷃乎。</span><span style="font-family:標楷體;color:#993300">斥澤之鷃雀，飛不能出於頃晦，諭弱也。</span><span style="font-family: 新細明體; color: #993300">勢位爵祿何足以&#27113;志也。</span><span style="font-family:標楷體;
color:#993300">不足以&#27113;至人之志。</span><span style="font-family: 新細明體; color: #993300">晏子與崔杼盟，臨死地而不易其義。</span><span style="font-family:標楷體;color:#993300">晏子名嬰，字平仲，齊大夫也。崔杼殺齊莊公，盟諸侯曰，不唯崔慶是從者，如此盟。晏子曰，嬰所不唯忠於君而利社稷者是從，亦如而利之。故曰臨死地而不易其義者也。</span><span style="font-family: 新細明體; color: #993300">殖、華將戰而死，莒君厚賂而止之，不改其行。</span><span style="font-family:標楷體;color:#993300">殖，<span style="background-color: #00FF00; background-position: 0% 0%">杞</span>梁也；華，華周，皆齊士也。為君伐莒之隊，莒人圍之，壯其勇力，厚賂而止之，不可，遂戰而死。故曰不改其行也。</span><span style="font-family: 新細明體; color: #993300">故晏子可迫以仁不可劫以兵，</span><span style="font-family:標楷體;
color:#993300">晏子不從崔杼之盟，將見殺。晏子曰，句戟何不句，夜矛何不摧，不撓不義。故曰不可劫以兵也。</span><span style="font-family: 新細明體; color: #993300">殖、華可止以義，而不可縣以利。</span><span style="font-family:
標楷體;color:#993300">縣，視也。言不為利動也。</span><span style="font-family: 新細明體; color: #993300">君子義死，而不可以死亡恐也，彼則直為義耳，而尚猶不拘於物，又況無為者矣。堯不以有天下為貴，故授舜，公子扎不以有國為尊，故讓位；</span><span style="font-family:標楷體;color:#993300">扎，吳壽夢之少子，延州來季子也。讓位不受兄國，春秋賢之。諸侯之子稱公子也。</span><span style="font-family: 新細明體; color: #993300">子罕不以玉為富，故不受寶；</span><span style="font-family:標楷體;
color:#993300">子罕，宋戴公六世之孫，西鄉士之子，司成樂喜也。宋人或得玉，以獻子罕，子罕不受。獻玉者曰，以示玉人，玉人以為寶，故敢獻之。子罕曰，我以不貪為寶，子以玉為寶。若（子）〔與〕</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#7</span><span style="font-family:標楷體;
color:#993300">我，是皆喪寶也。不如人有其寶。稽首告曰，小人懷璧，不可以越鄉，納此以請死，子罕置諸其里，使玉人為之攻之，富而後使復其所。故曰不受寶也</span><span style="font-family: 新細明體; color: #993300">。務光不以生害義，故自投於淵。</span><span style="font-family:
標楷體;color:#993300">務光，湯時隱士也。湯代桀，讓天下於務光，人謂務光曰，湯殺其君，將歸不義之名於子，務光因抱石自投於深淵而死。</span><span style="font-family: 新細明體; color: #993300">由此觀之，至貴不待爵，</span><span style="font-family:標楷體;
color:#993300">以至德見貴，許由、務光是也，故曰不待爵也。</span><span style="font-family: 新細明體; color: #993300">至富不待財。</span><span style="font-family:標楷體;color:#993300">以至德見富，若楚狂接輿是也。王聞其賢，使使者齎金百鎰聘之，欲以為相，而不受，故曰至富不待財也。</span><span style="font-family: 新細明體; color: #993300">天下至大矣，而以與佗人也；</span><span style="font-family:標楷體;
color:#993300">堯是。</span><span style="font-family: 新細明體; color: #993300">身至親矣，而棄之淵。</span><span style="font-family:標楷體;color:#993300">務光是也。</span><span style="font-family: 新細明體; color: #993300">外此，其餘無足利矣。</span><span style="font-family:標楷體;color:#993300">外，猶除也。利，猶食利。或作私，私，獨受也。</span><span style="font-family: 新細明體; color: #993300">此之謂無累之人。無累之人，不以天下為貴矣。上觀至人之論，深原道德之意，以下考世俗之行，乃足羞也。</span><span style="font-family:標楷體;color:#993300">考，觀也。</span><span style="font-family: 新細明體; color: #993300">故通許由之意，金縢、豹韜廢矣；</span><span style="font-family:標楷體;color:#993300">金縢，豹韜，周公、太公陰謀圖王之書也。許由輕天下不受，焉用此書為，故曰廢矣。</span><span style="font-family: 新細明體; color: #993300">延陵季子不受吳國，而訟閒田者&#24921;矣；</span><span style="font-family:
標楷體;color:#993300">訟閒田者，虞、芮及暴桓公、蘇信公是也。</span><span style="font-family: 新細明體; color: #993300">子罕不利寶玉，而爭券契者媿矣；務光不污於世，而貪利偷生者悶矣。故不觀大義者，不知生之不足貪也；</span><span style="font-family:標楷體;color:#993300">大義，死君親之難也。</span><span style="font-family: 新細明體; color: #993300">不聞大言者，不知天下之不足利也。</span><span style="font-family:標楷體;color:#993300">大言，體道無欲之言。</span><span style="font-family: 新細明體; color: #993300">今夫窮鄙之社也，叩盆拊瓴，相和而歌，自以為樂矣。</span><span style="font-family:標楷體;color:#993300">窮鄙之社，窮巷之小社也。盆瓴器，叩之有音聲，故曰自以為樂也。</span><span style="font-family: 新細明體; color: #993300">嘗試為之擊建鼓，撞巨鐘，乃性仍仍然，知其盆瓴之足羞也。</span><span style="font-family:標楷體;color:#993300">仍仍，不得志之貌。仍仍或作聆聆，猶聞也。</span><span style="font-family: 新細明體; color: #993300">藏詩、書，脩文學，而不知至論之旨，則拊盆叩瓴之徒也。夫以天下為者，學之建鼓矣。</span><span style="font-family:標楷體;color:#993300">建鼓，樂之大者。</span><span style="font-family: 新細明體; color: #993300">尊勢厚利，人之所貪也。</span><span style="font-family:標楷體;color:#993300">尊勢，窮位。厚利，重祿。</span><span style="font-family: 新細明體; color: #993300">使之（尤）〔左〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#8</span><span style="font-family: 新細明體; color: #993300">據天下圖而右手刎其喉，愚夫不為。由此觀之，生尊于天下也。</span><span style="font-family:標楷體;color:#993300">天下至大，非手所據，故不言手也。使得據天下之圖籍，行其權勢，而刎喉殺身，雖愚者不肯為也，故曰生貴於天下矣。</span><span style="font-family: 新細明體; color: #993300">聖人食足以接氣，衣足以蓋形，適情不求餘，</span><span style="font-family:
標楷體;color:#993300">接，續也。蓋，覆也。餘，饒也。</span><span style="font-family: 新細明體; color: #993300">無天下不虧其性，有天下不羨其和。</span><span style="font-family:標楷體;color:#993300">虧，損也。羨，過也。和，適也。</span><span style="font-family: 新細明體; color: #993300">有天下，無天下，一實也。</span><span style="font-family:標楷體;
color:#993300">實，等。</span><span style="font-family: 新細明體; color: #993300">今贛人敖倉，予人河水，</span><span style="font-family:標楷體;color:#993300">贛，賜也。敖，地名。倉者，以之常滿倉也，在今榮陽縣北。</span><span style="font-family: 新細明體; color: #993300">饑而餐之，渴而飲之，其入腹者不過簞食瓢漿，</span><span style="font-family:標楷體;color:#993300">簞，筍。</span><span style="font-family: 新細明體; color: #993300">則身飽而敖倉不為之減也，</span><span style="font-family:標楷體;color:#993300">減少。</span><span style="font-family: 新細明體; color: #993300">腹滿，而河水不為之竭也</span><span style="font-family:標楷體;
color:#993300">。竭，盡。</span><span style="font-family: 新細明體; color: #993300">有之不加飽，無之不為之饑，與守其&#31685;</span><span style="font-size: 12.0pt; font-family: 新細明體; color: red; background: lime"></span><span style="font-size: 12.0pt; font-family: 新細明體; color: #C0504D">、有其井，一實。</span><span style="font-size: 12.0pt; font-family: 標楷體; color: #C0504D">&#31685;</span><span style="font-size: 12.0pt; font-family: 標楷體; color: red; background: lime"></span><span style="font-family:標楷體;color:#993300">，受穀器也。井，家人之井水也。&#31685;讀顓孫之顓也。<span lang="EN-US"><br>
		</span></span><span style="font-family: 新細明體; color: #993300">
		　　人大怒破陰，大喜墜陽，</span><span style="font-family:標楷體;color:#993300">巳說在原道也。</span><span style="font-family: 新細明體; color: #993300">大憂內崩，大怖生狂。除穢去累，漠若未始出其宗，乃為大通。清目而不以視，</span><span style="font-family:標楷體;color:#993300">清，明。</span><span style="font-family: 新細明體; color: #993300">靜耳而不以聽，鉗口而不以言，委心而不以慮，棄聰明而反太素，休精神而棄知故，覺而若昧，以生而若死，</span><span style="font-family:標楷體;color:#993300">昧，暗也，厭也。楚人謂厭為昧，論無知也。</span><span style="font-family: 新細明體; color: #993300">終則反本未生之時，而與化為一體。</span><span style="font-family:
標楷體;color:#993300">言人之未生時。欲同死生也，故曰與化為一體也。</span><span style="font-family: 新細明體; color: #993300">死之與生，一體也。今夫繇者，揭钁舀，魚籠土，</span><span style="font-family:標楷體;
color:#993300">繇，役也。今河東謂治道為繇道。揭，舉也。钁，斫也。臿，鏵也。青州謂之鏵，有刃也。三輔謂之</span><span style="font-size: 12.0pt; font-family: 標楷體; color: red; background: lime"></span><span style="font-family:標楷體;
color:#993300">也。籠；受土籠也。</span><span style="font-family: 新細明體; color: #993300">鹽汗交流，喘息薄喉。</span><span style="font-family:標楷體;color:#993300">白汗鹹如鹽，故曰鹽汗也。薄，迫也，氣衢喉也。</span><span style="font-family: 新細明體; color: #993300">當此之時，茠越下，則脫然而喜矣。</span><span style="font-family:
標楷體;color:#993300">茠，陰也。三輔人謂休華樹下為茠也。楚人樹上大本小，如車蓋狀為越，言多蔭也。脫，舒也。言縣人之得小休息，則氣得舒，故喜也。越，讀經無重越之越也。</span><span style="font-family: 新細明體; color: #993300">巖穴之間，非直越下之休也。病疵瘕者，捧心抑腹，膝上叩頭，</span><span style="font-family:標楷體;color:#993300">抑，按也。叩或作&#36308;，&#36308;，讀車軥之軥也。</span><span style="font-family: 新細明體; color: #993300">踡跼而諦，通夕不寐。當此之時，噲然得臥，則親戚兄弟歡然而喜。夫脩夜之寧，非直一噲之樂也。</span><span style="font-family:標楷體;color:#993300">謂得安臥極夜者。樂於一噲之樂，然不得比長夜之樂也。故</span><span style="font-family: 新細明體; color: #993300">知宇宙之大，則不可劫以死生；</span><span style="font-family:
標楷體;color:#993300">劫，迫。</span><span style="font-family: 新細明體; color: #993300">知養生之和，則不可縣以天下；</span><span style="font-family:標楷體;color:#993300">養生之和，謂正道也。已脩正道不惑，故不可示以天下之窮勢而移也。</span><span style="font-family: 新細明體; color: #993300">知未生之樂，則不可畏以死；</span><span style="font-family:標楷體;
color:#993300">樂其不生之時，雖懼之以死，不知使之畏死。言不畏死。</span><span style="font-family: 新細明體; color: #993300">知許由之貴于舜，則不貪物。</span><span style="font-family:標楷體;color:#993300">言不貪利欲之物也。</span><span style="font-family: 新細明體; color: #993300">墻之立，不若其偃也，又況不為墻乎。冰之凝，不若其釋也，又況不為冰乎。</span><span style="font-family:標楷體;color:#993300">不如未為&#22681;冰之時，偃、凝能變也。</span><span style="font-family: 新細明體; color: #993300">自無蹠有，自有蹠無，</span><span style="font-family:標楷體;
color:#993300">自無蹠有，從無形至有形也。自有跡無，從有形至無形也。至無形，謂死生變化也。</span><span style="font-family: 新細明體; color: #993300">終始無端，莫知其所萌。非通于外內，孰能無好憎？</span><span style="font-family:標楷體;color:#993300">好憎，情欲。</span><span style="font-family: 新細明體; color: #993300">無外之外，至大也；無內之內，至貴也；</span><span style="font-family:標楷體;
color:#993300">言天無有垠外，而能為之外，喻極大也。無內，言其小，小無內，而能為之內。道尚微妙，故曰至貴也。</span><span style="font-family: 新細明體; color: #993300">能知大貴，何往而不遂。</span><span style="font-family:標楷體;
color:#993300">大貴，謂無內之內也。言道至微，能出入於無間，故曰何往而不遂。遂，通也。</span><span style="font-family: 新細明體; color: #993300">衰世湊學，不知原心反本，</span><span style="font-family:標楷體;
color:#993300">湊，趨也。趨其末，不脩稽古之典，苟邀名號耳，故曰不知原心反本也。</span><span style="font-family: 新細明體; color: #993300">直雕琢其性，矯拂其情，以與世交，</span><span style="font-family:標楷體;color:#993300">直，猶但也。雕琢其天性，拂戾其本情，以合流俗，與世人交接也。</span><span style="font-family: 新細明體; color: #993300">故目雖欲之，禁之以度，心雖樂之，節之以禮，趨翔周旋，詘節卑拜，肉凝而不食，酒澄而不飲，外束其形，內總其德，鉗陰陽之和，而迫性命之情，故終身為悲人。</span><span style="font-family:標楷體;color:#993300">悲，衰也。謂衰世之學。</span><span style="font-family: 新細明體; color: #993300">達至道者則不然，理情性，治心術，養以和，持以適，樂道而忘賤，安德而忘貧，性有不欲，無欲而不得，</span><span style="font-family:標楷體;color:#993300">言其守虛，執持不欲之情性，則無有所欲而不得也。</span><span style="font-family: 新細明體; color: #993300">心有不樂，無樂而弗為，</span><span style="font-family:標楷體;
color:#993300">言其志正，不樂邪淫之樂，則無有正樂而不為樂。言皆為之樂也。</span><span style="font-family: 新細明體; color: #993300">無益情者不以累德，而便於性者不以滑〔和〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#9</span><span style="font-family: 新細明體; color: #993300">滑，亂。故縱體肆意，而度制可以為天下儀。</span><span style="font-family:標楷體;color:#993300">縱，放也。肆，緩也。儀，法。</span><span style="font-family: 新細明體; color: #993300">今夫儒者，不本其所以欲而禁其所欲，</span><span style="font-family:
標楷體;color:#993300">本所以欲，謂正性恬漠也。所欲，謂情欲驕奢權勢也。</span><span style="font-family: 新細明體; color: #993300">不原其所以樂而閉其所樂，是猶決江河之源而障之以手也。</span><span style="font-family:標楷體;
color:#993300">障，蔽也。言不能揜也。</span><span style="font-family: 新細明體; color: #993300">夫牧民者，猶畜禽獸也，不塞其囿垣，使有野心，系絆其足，以禁其動，而欲脩生壽終，豈可得乎。夫顏回、季路、子夏、冉伯牛，孔子之通學也。然顏淵夭死，季路葅於衛；</span><span style="font-family:標楷體;color:#993300">顏淵＋八而卒，孔子曰，回不幸短命死矣。故曰夭也。季路仕於衛，衛君父子爭國，季路死，孔子曰，若由不得其死然。言不得以壽命終也，故曰然。衛人醢之以為醬，故曰葅。</span><span style="font-family: 新細明體; color: #993300">子夏失明，冉伯牛為厲。</span><span style="font-family:標楷體;
color:#993300">子夏學於西河，哭其子而失明，曾子哭之。伯牛有疾，孔子自牖執其手，曰，斯人也，而有斯疾也。</span><span style="font-family: 新細明體; color: #993300">此皆迫性拂情而不得其和也。故子夏見曾子，一臞一肥，曾子問其故，曰，出見富貴之樂而欲之，入見先王之道又說之，兩者心戰，故臞。先王之道勝，故肥。</span><span style="font-family:標楷體;color:#993300">道勝，不（感）〔惑&#65341;</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#10</span><span style="font-family:標楷體;
color:#993300">縣於富貴，精神內守無思慮，故肥也。</span><span style="font-family: 新細明體; color: #993300">推此志，非能貪富貴之位，不便侈靡之樂，</span><span style="font-family:標楷體;
color:#993300">此志，子夏之志。</span><span style="font-family: 新細明體; color: #993300">直宜迫性閉欲，以義自防也。</span><span style="font-family:標楷體;color:#993300">宜，猶但也。</span><span style="font-family: 新細明體; color: #993300">雖情心鬱殪，形性屈竭，猶不得已自強也，故莫能終其天年。</span><span style="font-family:標楷體;
color:#993300">義以自防，故情心鬱壹不通，形性屈竭也。以不得止而自勉強，故無能終其天年之命。</span><span style="font-family: 新細明體; color: #993300">若夫至人，量腹而食，度形而衣，容身而遊，適情而行，餘天下而不貪，委萬物而不利，</span><span style="font-family:標楷體;color:#993300">委，棄也。不以萬物為利矣。</span><span style="font-family: 新細明體; color: #993300">處大廓之宇，遊無極之野，</span><span style="font-family:標楷體;
color:#993300">廓，虛也。極，盡也。</span><span style="font-family: 新細明體; color: #993300">登太皇，馮太一，玩天地于掌握之中，</span><span style="font-family:標楷體;color:#993300">太皇，天也。馮，依也。太一，天之形神也。玩，畀也。</span><span style="font-family: 新細明體; color: #993300">夫豈為貧富肥臞哉。故儒者非能使人弗欲，而能止之；</span><span style="font-family:標楷體;color:#993300">言不能使人無情欲也。己雖欲之，能以義自止也。</span><span style="font-family: 新細明體; color: #993300">非能使人勿樂，而能禁之。</span><span style="font-family:標楷體;
color:#993300">言不能使人無樂富貴，能以禮自禁制之。論語曰，不義而富且貴，於我如浮雲也。</span><span style="font-family: 新細明體; color: #993300">夫使天下畏刑而不敢盜，豈若能使無有盜心哉。越人得髯蛇，以為上肴，中國得而棄之無用。</span><span style="font-family:標楷體;color:#993300">髯蛇，大蛇也。其長數丈，厚以為上肴。</span><span style="font-family: 新細明體; color: #993300">故知其無所用，貪者能辭之；不知其無所用，廉者不能讓也。夫人主之所以殘亡其國家，損棄其社稷，身死於人手，為天下笑，未嘗非為非欲也。夫仇由貪大鍾之賂而亡其國，</span><span style="font-family:標楷體;color:#993300">仇由，近晉之狄國也。晉智襄子伐之，先賂以大鍾。仇由之君貪，開道來受鍾，為和親。智伯因是以兵滅取其國也。仇，讀仇餘之仇也。</span><span style="font-family: 新細明體; color: #993300">虞君利垂棘之璧而擒其身，</span><span style="font-family:標楷體;
color:#993300">晉大夫荀息謀於獻公，以屈產之馬，垂棘之璧，假道於虞以伐虢。</span><span style="font-family: 新細明體; color: #993300">虞公貪璧馬，假晉道。</span><span style="font-family:標楷體;color:#993300">既滅虢，還館於虞，遂襲虞，滅之。君死位曰滅，故曰擒其身也。</span><span style="font-family: 新細明體; color: #993300">獻公豔驪姬之美而亂四世，</span><span style="font-family:標楷體;
color:#993300">晉獻公伐驪戎，得驪姬及其娣。好色曰美。好體曰艷。獻公璧之，生奚齊，其娣生卓子，遂為殺太子申生而立奚齊。殺適立庶，故曰亂。四世者，奚齊、卓子、惠公夷吾、懷公圉也。</span><span style="font-family: 新細明體; color: #993300">桓公甘易牙之和而不以時葬，</span><span style="font-family:標楷體;
color:#993300">齊桓好味，易牙蒸其首子而進之，遂見信用，專任國政，亂嫡庶。桓公卒，五公子爭立，六十日而殯，蟲流出戶，五月不葬，故曰不以時葬也。</span><span style="font-family: 新細明體; color: #993300">胡王淫女樂之娛而亡上地。</span><span style="font-family:標楷體;
color:#993300">胡，蓋西戎之君也。秦穆公欲伐之，先遺女樂以淫其志。其臣由余諫，不從，去戎來適秦。秦伐，得其上地。上地，美地也。</span><span style="font-family: 新細明體; color: #993300">使此（王）〔五〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#11</span><span style="font-family: 新細明體; color: #993300">君者，適情辭餘，以已為度，不隨物而動，豈有此大患哉。</span><span style="font-family:標楷體;color:#993300">五君，仇由、虞公、晉獻、齊桓、胡王也。適，猶節也。動，猶惑也。</span><span style="font-family: 新細明體; color: #993300">故射者非矢不中也，學射者不治矢也；</span><span style="font-family:
標楷體;color:#993300">不治矢，言不為而得用之。然則為者不得用之。</span><span style="font-family: 新細明體; color: #993300">御者非轡不行，學御者不為轡也。知冬日之箑，夏日之裘無用於己，則萬物之變為塵埃矣。故以湯止沸，沸乃不止；誠知其本，則去火而已矣。</span><span style="font-family:標楷體;color:#993300">箑，扇也。楚人謂扇為箑。已，止也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="color:#993300">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#993300">淮南鴻烈解卷之十二竟</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#993300">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#1</span><span style="font-size:9.0pt;
line-height:150%;font-family:新細明體;color:#993300">脫『閔』字，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#2</span><span style="font-size:9.0pt;
line-height:150%;font-family:新細明體;color:#993300">『他』，『也』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#3</span><span style="font-size:9.0pt;
line-height:150%;font-family:新細明體;color:#993300">『面』，『血』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#4#5</span><span style="font-size:9.0pt;
line-height:150%;font-family:新細明體;color:#993300">脫『之哉』二字，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#6</span><span style="font-size:9.0pt;
line-height:150%;font-family:新細明體;color:#993300">『六』，『天』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#7</span><span style="font-size:9.0pt;
line-height:150%;font-family:新細明體;color:#993300">『子』，『與」字之誤，據集解本改。<span lang="EN-US"><br>
		<span style="background: lime">#8</span></span>『尤』，『左』字之誤，據集解本改。<span lang="EN-US"><br>
		<span style="background: lime">#9</span></span>『和』字脫，據集解本補。<span lang="EN-US"><br>
		<span style="background: lime">#10</span></span>『感』，『惑』字之誤，據集解本改。<span lang="EN-US"><br>
		<span style="background: lime">#11</span></span>『王』，『五』字之誤。據集解本改。</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
