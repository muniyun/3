<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #C0504D">
		淮南鴻烈解卷之二十五</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#C0504D">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #C0504D">人間訓</span></b></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;&nbsp;&nbsp; </span>
		<span style="font-size:9.0pt;line-height:150%;font-family:新細明體;
color:#C0504D">人間之事，吉凶之中，徵得失之端，反存亡之幾也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　清爭恬愉，人之性也；儀表規矩，事之制也。知人之性，其自養不勃；知事之制，其舉錯不惑。發一端，散無竟，周八極，總一筦，謂之心。見本而知末，觀指而睹歸，執一而應萬，握要而治詳，謂之術。居智所謂，行智所之，事智所秉，動智所由，謂之道。道者，置之前而不</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">，錯之後而不軒，內之尋常而不塞，布之天下而不窕。是故使人高賢稱譽己者，心之力也；使人卑下誹謗己者心之罪也。夫言出於口者不可止於人，行發於邇者不可禁於遠。事者，難成而易敗也；名者，難立而易廢也。千里之隄，以螻螘之穴漏；百尋之屋，以突隙之煙焚。</span><span style="font-family:標楷體;color:#C0504D">突，&#31432;突</span><span style="font-family: 新細明體; color: #C0504D">也。堯戒曰，戰戰慄慄，日慎一日，人莫蹟於山，而蹟於蛭。</span><span style="font-family:標楷體;
color:#C0504D">蹟，躓也。蛭，蟻也。</span><span style="font-family: 新細明體; color: #C0504D">是故人者輕小害，易微事，以多悔。患至而後憂之，是由病者已惓</span><span style="font-family:標楷體;color:#C0504D">惓，劇。</span><span style="font-family: 新細明體; color: #C0504D">而索良醫也。雖有扁鵲、俞跗之巧，猶不能生也。</span><span style="font-family:標楷體;
color:#C0504D">俞夫，黃帝時醫。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　<span style="color:#C0504D">　夫禍之來也，人自生之；福之來也，人自成之。禍與福同門，利與害為鄰，非神聖人，莫之能分。凡人之舉事，莫不先以其知規慮揣度，</span></span><span style="font-family:標楷體;color:#C0504D">揣，商量高下也。</span><span style="font-family: 新細明體; color: #C0504D">而後敢以定謀。其或利或害，此愚智之所以異也。曉自然以為智，知存亡之樞機，禍福之門戶，舉而用之，陷溺於難者，不可勝計也。使知所為是者，事必可行，則天下無不達之塗矣。是故知慮者，禍福之門戶也；動靜者，利害之樞機也。百事之變化，國家之治亂，待而後成。是故不溺於難者成，是故不可不慎也。天下有三危：少德而多寵，一危也；才下而位高，二危也；身無大功而有厚祿，三危也。故物或損之而益，或益之而損。何以知其然也？昔者楚莊王既勝晉於河、雍之間，</span><span style="font-family:標楷體;color:#C0504D">莊王敗晉荀林父之師於邲。邲，河、雍地</span><span style="font-family: 新細明體; color: #C0504D">也。歸而封孫叔放，（而不辭）〔辭而不〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family: 新細明體; color: #C0504D">受，病疽將死，謂其子曰，吾則死矣，王必封女，女必讓肥饒之地，而受沙石之間有復丘者，其地碗石之名醜。</span><span style="font-family:標楷體;color:#C0504D">寑丘，今汝南固始地，前有垢谷，後有莊丘，名醜。</span><span style="font-family: 新細明體; color: #C0504D">荊人鬼，</span><span style="font-family:標楷體;
color:#C0504D">好事鬼也。</span><span style="font-family: 新細明體; color: #C0504D">越人禨，</span><span style="font-family:標楷體;color:#C0504D">禨，祥。</span><span style="font-family: 新細明體; color: #C0504D">人莫之利也。孫叔敖死，王果封其子以肥饒之地，其子辭而不受，請有寑之丘。楚國之俗，功臣二世而爵祿，唯孫叔放獨存。此所謂損之而益也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　<span style="color:#C0504D">　何謂益之而損？昔晉厲公南伐楚，東伐齊，西伐秦，北伐燕，兵橫行天下而無所綣，</span></span><span style="font-family:標楷體;color:#C0504D">綣，屈。</span><span style="font-family: 新細明體; color: #C0504D">威服四方而無所詘，遂合諸侯於嘉陵。氣充志驕，淫侈無度，暴虐萬民。內無輔拂之臣，外無諸侯之助，戮殺大臣，親近導諛。明年出遊匠驪氏，樂書、中行偃劫而幽之</span><span style="font-family:標楷體;color:#C0504D">，欒書、中行偃，皆大夫。</span><span style="font-family: 新細明體; color: #C0504D">諸侯莫之救，百姓莫之哀，三月而死。夫戰勝攻取，地廣而名尊，此天下之所願也，然而終於身死國亡。此所謂益之而損者也。夫孫叔敖之請有復之丘，沙石之地，所以累世不奪也。晉厲公之合諸侯於嘉陵，所以身死於匠驪氏也。眾人皆知利利而病病也，唯聖人知病之為利，知利之為病也。夫再實之木根必傷，掘藏之家必有殃，</span><span style="font-family:標楷體;color:#C0504D">掘藏，謂發冢得伏藏，無功受財。</span><span style="font-family: 新細明體; color: #C0504D">以言大利而反為害也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">張武教智伯奪韓，魏之地而擒於晉陽，</span></span><span style="font-family:標楷體;color:#C0504D">張武，智伯臣也。擒於晉陽，為趙襄子所殺。</span><span style="font-family: 新細明體; color: #C0504D">申叔時教莊王封陳氏之後而霸天下。</span><span style="font-family:
標楷體;color:#C0504D">申叔時，楚大夫也。莊王滅陳，已乃復之也。</span><span style="font-family: 新細明體; color: #C0504D">孔子讀易至損益，未嘗不憤然而歎，曰，益損者，其王者之事與。事或欲以利之，適足以害之；或欲害之，乃反以利之。利害之反，禍福之門戶，不可不察也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:&quot;New MingLiu&quot;;color:#C0504D">
		&nbsp;&nbsp;&nbsp; </span><span style="font-family: 新細明體; color: #C0504D">陽虎為亂於魯，</span><span style="font-family:標楷體;color:#C0504D">陽虎，季氏之臣也。陽虎、季氏專魯國也。</span><span style="font-family: 新細明體; color: #C0504D">魯君令人閉城門而捕之，得者有重賞，失者有重罪。圍三匝而陽虎將舉劍而伯頤。</span><span style="font-family:標楷體;color:#C0504D">伯，迫。</span><span style="font-family: 新細明體; color: #C0504D">門者止之曰，天下探之不窮，</span><span style="font-family:標楷體;color:#C0504D">不窮，言深遠。</span><span style="font-family: 新細明體; color: #C0504D">我將出子。陽虎因赴圍而逐，揚劍提戈而走。門者出之，顧反取其出之者，以戈推之，攘松薄腋。</span><span style="font-family:標楷體;color:#C0504D">祛，袂。</span><span style="font-family: 新細明體; color: #C0504D">出之者怨之曰，我非故與子反也，為之蒙死被罪，而乃反傷我。宜矣其有此難也。魯君聞陽虎失，大怒，問所出之門，使有司拘之，以為傷者受大賞，而不傷者被重罪。此所謂害之而反利者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　何謂欲利之而反害之？楚恭王與晉人戰於鄢陵，戰酣，</span><span style="font-family:標楷體;color:#C0504D">晉人，晉厲公。</span><span style="font-family: 新細明體; color: #C0504D">恭王傷</span><span style="font-family:標楷體;color:#C0504D">晉人射恭王，中目也。</span><span style="font-family: 新細明體; color: #C0504D">而休。司馬子反渴而求飲，&#31466;陽穀奉酒而進之。</span><span style="font-family:標楷體;color:#C0504D">&#31466;，小使也。陽穀其名。</span><span style="font-family: 新細明體; color: #C0504D">子反之為人也，嗜酒而甘之，不能絕於口，遂醉而臥。恭王欲復戰，使人召司馬子反，子反辭以心痛。王駕而往視之，入幄中而聞酒臭。恭王大怒曰，今日之戰，不穀親傷，</span><span style="font-family:標楷體;color:#C0504D">不穀，不祿也。人君謙以自稱也。</span><span style="font-family: 新細明體; color: #C0504D">所恃者，司馬也，而司馬又若此，是亡楚國之社稷，而不率吾眾也。不穀無與復戰矣。於是罷師而去之，斬司馬子反為僇。故&#31466;陽穀之進酒也，非欲禍子反也，誠愛而欲快之也，而適足以殺之。此所謂欲利之而反害之者也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　夫病溫而強之食，病暍而飲之寒，此眾人之所以為養也，而良醫之所以為病也。悅於目，悅於心，愚者之所利也，然而有論者之所辟也。故聖人先忤而后合，眾人先合而后忤。有功者，人臣之所務也；有罪者，人臣之所辟也。或有功而見疑，或有罪而益信，何也？則有功者離恩義，有罪者不敢失仁心也。魏將樂羊攻中山，</span><span style="font-family:標楷體;color:#C0504D">樂羊，文侯之將。</span><span style="font-family: 新細明體; color: #C0504D">其子執在城中，城中縣其子以示樂羊。樂羊曰，君臣之義，不得以子為私。攻之愈急，中山因烹其子，而遺之鼎羹與其首，樂羊循而泣之，曰，是吾子。己，為使者跪而啜三杯。使者歸報，中山曰，是伏約死節者也，不可忍也。遂降之。為魏文侯大開地，有功。自此之後，日以不信。此所謂有功而見疑者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">何謂有罪而益信？孟孫獵</span></span><span style="font-family:標楷體;color:#C0504D">孟孫，魯大夫也。</span><span style="font-family: 新細明體; color: #C0504D">而得麑，使秦西巴持歸烹之，麑母隨之而&#21953;。秦西巴弗忍，縱而子之。孟孫歸，求麑安在，秦西巴對曰，其母隨而&#21953;，臣誠弗忍，竊縱而予之。孟孫怒，逐秦西巴。居一年，取以為子傅。左右曰，秦西巴有罪於君，今以為子傅，何也？孟孫曰，夫一麑而不忍，又何況於人乎。此謂有罪而益信者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體">　<span style="color:#C0504D">　故趨舍不可不審也，此公孫鞅之所以抵罪於秦，而不得入魏也。</span></span><span style="font-family:標楷體;color:#C0504D">公孫鞅，商君也。為秦伐魏，欺魏公子印而殺之。後有罪走魏，魏人不入也。</span><span style="font-family: 新細明體; color: #C0504D">功非不大也，然而累足無所踐者，不義之故也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">事或奪之而反與之，或與之而反取之。智伯求地於魏宣子，宣子弗欲與之。任登曰，智伯之強，威行於天下，求地而弗與，是為諸侯先受禍也。不若與之。宣子曰，求地不已，為之柰何？任登曰，與之，使喜，必將復求地於諸侯，諸侯必植耳。</span></span><span style="font-family:標楷體;color:#C0504D">植耳，竦耳而聽也。</span><span style="font-family: 新細明體; color: #C0504D">與天下同心而圖之，一心所得者，非直吾所亡也。魏宣子裂地而授之。又求地於韓康子，韓康子不敢不予。諸侯皆恐。又求地於趙襄子，襄子弗與。於是智伯乃從韓魏圍襄子於晉陽。三國通謀，擒智伯而三分其國。此所謂奪人而反為人所奪者。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　何謂與之而反取之？晉獻公欲假道於虞以伐虢，遺虞垂棘之壁與屈產之乘。虞公惑於璧與馬，而欲與之道。宮之奇諫</span><span style="font-family:標楷體;color:#C0504D">宮之奇，虞臣也。</span><span style="font-family: 新細明體; color: #C0504D">曰，不可。夫虞之與虢，若車之有輪，輪依於車，車亦依輪。虞之與虢，相恃而勢也。若假之道，虢朝亡而虞夕從之矣。虞公弗聽，遂假之道。荀息伐虢，遂克之。</span><span style="font-family:標楷體;color:#C0504D">荀息，晉大夫。</span><span style="font-family: 新細明體; color: #C0504D">還反，伐虞，又拔之。此所謂與之而反取者也。</span><span lang="EN-US" style="font-family:
&quot;New MingLiu&quot;"><br>
		</span><span style="font-family: 新細明體">　<span style="color:#C0504D">　聖王布德施惠，非求其報於百姓也；郊望禘嘗，</span></span><span style="font-family:標楷體;color:#C0504D">郊，祭天。望，祭日月星辰山川也。禘嘗，祭宗廟也。</span><span style="font-family: 新細明體; color: #C0504D">非求福於鬼神也。山致其高而雲起焉，水致其探而蛟龍生焉，君子致其道而福祿歸焉。夫有陰德者必有陽報，有陰行者必有昭名。古（有）〔者&#65341;</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#2</span><span style="font-family: 新細明體; color: #C0504D">溝防不脩，水為民害，禹鑿龍門，辟伊闕，平治水土，使民得陸處。百姓不親，五品不慎，契教以君臣之義，父子之親，夫妻之辯，長幼之序。田野不脩，民食不足，后稷乃教之辟地墾草，糞土種穀，令百姓家給人足。故三后之後，無不王者，</span><span style="font-family:標楷體;color:#C0504D">謂夏、殷、周。</span><span style="font-family: 新細明體; color: #C0504D">有陰德也。周室衰，禮義廢，孔子以三代之道教導於世，其後繼嗣至今不絕者，有隱行也。秦王趙政兼吞天下而（已）〔亡〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#3</span><span style="font-family: 新細明體; color: #C0504D">，</span><span style="font-family:標楷體;color:#C0504D">趙政，始皇。生於趙，故名趙政。</span><span style="font-family: 新細明體; color: #C0504D">智伯侵地而滅，商鞅支解，李斯車裂。</span><span style="font-family:
標楷體;color:#C0504D">李斯，上蔡人也。為秦相趙高讚之，二世車裂之於雲陽。</span><span style="font-family: 新細明體; color: #C0504D">三代種德而王，齊桓繼絕而霸。故樹黍者不獲稷，樹怨者無報德。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">昔者，宋人好善者，三世不解。家無故而黑牛生白犢，以問先生，先生曰，此吉祥，以饗鬼神。</span></span><span style="font-family:標楷體;color:#C0504D">先生凡先人生者也。以鄉鬼神，白犢純色，可以為犧牲也。</span><span style="font-family: 新細明體; color: #C0504D">居一年，其父無故而盲，牛又復生白犢，其父又復使其子以問先生。其子曰，前聽先生言而失明，今又復問之，柰何？其父曰，聖人之言，先忤而後合。其事未究，固試往復問之。其子又復問先生，先生曰，此吉祥也，復以饗鬼神。歸，致命其父，其父曰，行先生之言也。居一年，其子又無故而盲。其後楚攻宋，圍其城。</span><span style="font-family:標楷體;color:#C0504D">楚莊王時，圍宋九月。</span><span style="font-family: 新細明體; color: #C0504D">當此之時，易子而食，析骸而炊之，丁壯者死，老病童兒皆上城，牢守而不下。楚王大怒、城已破，諸城守者皆屠之。此獨以父子盲之故，得無乘城。軍罷圍解，則父子俱視。夫禍福之轉而相生，其變難見也。近塞上之人有善術者，馬無故亡而入胡，人皆弔之。其父曰，此何遽不為福乎。居數月，其馬將胡駿馬而歸，人皆賀之。其父曰，此何遽不能為禍乎。家富良馬，其子好騎，墮而折其髀，人皆弔之。其父曰，此何不遽為福乎。居一年，胡人大入塞，丁壯者引絃而戰，近塞之人，死者十九，此獨以跛之故，父子相保。故福之為禍，禍之為福，化不可極，深不可測也。或直於辭而不害於事者，或虧於耳以忤於心而合於實者。高陽魋</span><span style="font-family:標楷體;color:#C0504D">或曰，高陽魋，宋大夫。</span><span style="font-family: 新細明體; color: #C0504D">將為室，問匠人。匠人對曰，未可也。木尚生，加塗其上，必將撓。以生材任重塗，今雖成，後必敗。高陽魋曰，不然。夫木枯則益勁，塗乾則益輕。以勁材任輕塗，今雖惡，后必善。匠人窮於辭，無以對，受令而為室。其始成，竘然善也，</span><span style="font-family:標楷體;color:#C0504D">竘，高壯類。</span><span style="font-family: 新細明體; color: #C0504D">而後果敗。此所謂直於辭而不可用者也。</span><span lang="EN-US" style="font-family:
&quot;New MingLiu&quot;"><br>
		</span><span style="font-family: 新細明體">　<span style="color:#C0504D">　何謂虧於耳忤於心而合於實？靖郭君將城薛，</span></span><span style="font-family:標楷體;color:#C0504D">靖郭君，齊威王之子也。封於薛。</span><span style="font-family: 新細明體; color: #C0504D">賓客多止之，弗聽。靖郭君謂謁者曰，無為賓通言。齊人有請見者曰，臣請道三言而已。過三言，請烹。郭君聞而見之，賓趨而進，再拜而興，因稱曰，海大魚。則反走。靖郭君止之曰，願聞其說。賓曰，臣不敢以死為熙。</span><span style="font-family:標楷體;color:#C0504D">熙，戲。</span><span style="font-family: 新細明體; color: #C0504D">靖郭君曰，先生不遠道而至此，為寡人稱之。賓曰，海大魚，網弗能止也，釣弗能牽也，蕩而失水，則螻螘皆得志焉。今夫齊，君之淵也。君失齊，則薛能自存乎。靖郭君曰，善。乃止不城薛。此所謂虧於耳、忤於心而得事實者也。夫以無城薛止城薛，其於以行說，乃不若海大魚。故物或遠之而近，或近之而遠。或說聽計當而身疏，或言不用、計不行而益親。何以明之？三國伐齊，圍平陸。</span><span style="font-family:標楷體;color:#C0504D">三國，韓、魏、趙也。</span><span style="font-family: 新細明體; color: #C0504D">括子以報於牛子，</span><span style="font-family:標楷體;color:#C0504D">括子，牛子，齊臣。</span><span style="font-family: 新細明體; color: #C0504D">曰，三國之地不接於我，踰鄰國而圍平陸，利不足貪也。然則求名於我也。請以齊侯往。牛子以為善。括子出，無害子入，</span><span style="font-family:標楷體;color:#C0504D">無害子，亦齊臣。</span><span style="font-family: 新細明體; color: #C0504D">牛子以括子言告無害子。無害子曰，異乎臣之所聞。牛子曰，國危而不安，患結而不解，何謂貴智。無害子曰，臣聞之，有裂壤土以安社稷者，聞殺身破家以存其國者，不聞出其君以為封疆者。牛子不聽無害子之言，而用括子之計，三國之兵罷，而平陸之地存。自此之后，括子日以疏，無害子日以進。故謀患而患解，圖國而國存，括子之智得矣。無害子之慮無中於策，謀無益於國，然而心調於君，有義行也。今人待冠而飾首，待履而行地。冠履之於人也，寒不能煖，</span><span style="font-family:標楷體;color:#C0504D">煖，溫。</span><span style="font-family: 新細明體; color: #C0504D">風不能障，暴不能蔽也。然而冠冠履履者，其所自託者然也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">夫咎犯戰勝城濮，而雍季無尺寸之功，然而雍季先賞而咎犯後存者，其言有貴者也。故義者，天下之所賞也。百言百當，不如擇趨而審行也。或無功而先舉，或有功而後賞。何以明之？昔晉文公將與楚戰城濮，問於咎犯曰，為柰何？咎犯曰，仁義之事，君子不厭忠信；戰陳之事，不厭詐偽。君其許之而已矣。辭咎犯，問雍季，雍季對曰，焚林而獵，愈多得獸，後必無獸。以詐偽遇人，雖愈利，後亦無復。君其正之而已矣。於是不聽雍季之計，而用咎犯之謀，與楚人戰，大破之。還歸賞有功者，先雍季而後咎犯。左右曰，城濮之戰，〔咎犯之謀〕</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#4</span><span style="font-family: 新細明體; color: #C0504D">也。君行賞先雍季，何也？文公曰，咎犯之言，一時之權也。雍季之言，萬世之利也。吾豈可以先一時之權，而後萬世之利也哉。智伯率韓、魏二國伐趙，圍晉陽，次晉水而灌之。城下緣木而處，縣釜而炊。襄子謂於張孟談曰，城中力已盡，糧食匱乏，大夫病，為之柰何？張孟談曰，亡不能存，危弗能安，無為貴智（伯）〔士〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#5</span><span style="font-family: 新細明體; color: #C0504D">。臣請試潛行，</span><span style="font-family:標楷體;color:#C0504D">港行，伏出也。</span><span style="font-family: 新細明體; color: #C0504D">見韓魏之君而約之。乃見韓之君，說之曰，臣聞之，脣亡而齒寒。今智伯率二國而伐趙，趙將亡矣。趙亡，則君為之次矣。不及今而圖之，禍將及二君。二君曰，智伯之為人也，粗中而少親，我謀而泄，事必敗。為之柰何？張孟談曰，言出君之口，入臣之耳，人孰知之者乎。且同情相成，同利相死，君其圖之。二君乃與張孟談陰謀，與之期。張孟談乃報襄子。至其日之夜，趙氏殺其守隄之吏，決水灌智伯。智伯軍救水而亂，韓、魏翼而擊之，襄子將卒犯其前，大敗智伯軍，敗殺其身而三分其國。襄子乃賞有功者，而高赫為賞首。&#32675;臣請曰，晉陽之存，張孟談之功也。而赫為賞首，何也？襄子曰，晉陽之圍也，寡人國家危，社稷殆，&#32675;臣無不有驕侮之心者，唯赫不失君臣之禮，吾是以先之。由此觀之，義者，人之大本也。雖有戰勝存亡之功，不如行義之隆。故君子曰，美言可以市尊，美行可以加人。或有罪而可賞也，或有功而可罪也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">　　西門豹治鄴，</span><span style="font-family:標楷體;color:#C0504D">豹，文侯臣。</span><span style="font-family: 新細明體; color: #C0504D">&#24298;無積粟，府無儲錢，庫無甲兵，官無計會，人數言其過於文侯。文侯身行其縣，果若人言。文侯曰，翟璜任子治鄴，而大亂。子能道則可，不能，將加誅於子。西門豹曰，臣聞，王主富民，霸主富武，亡國富庫。今王欲為霸王者也，臣故穡積於民。君以為不然，臣請升城鼓之，一鼓，甲兵粟米可立具也。於是乃升城而鼓之。一鼓，民被甲括矢，</span><span style="font-family:標楷體;color:#C0504D">甲，鎧也。括，箭也。</span><span style="font-family: 新細明體; color: #C0504D">操兵弩而出。再鼓，負輦粟而至。</span><span style="font-family:標楷體;color:#C0504D">服，駕牛也。輦，擔也。</span><span style="font-family: 新細明體; color: #C0504D">文侯曰，罷之。西門豹曰，與民約信，非一日之積也。一舉而欺之，後不可復用也。燕常侵魏八城，臣請北擊之，以復侵地。遂舉兵擊燕，復地而後反。此有罪而可賞也。解扁為束封，</span><span style="font-family:標楷體;color:#C0504D">解扁，魏臣，治東封者。</span><span style="font-family: 新細明體; color: #C0504D">上計而入三倍，有司請賞之。文侯曰，吾土地非益廣也，人民非益眾也，入何以三倍。對曰，以冬伐木而積之，於春浮之河而鬻之。文侯曰，民春以力耕，暑以強耘，秋以收歛，冬間無事，以伐林而積之，負軛而浮之河，是用民不得休息也。民以弊矣，雖有三倍之入，將焉用之。此有功可罪者。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　賢主不苟得，忠臣不苟利。何以明之？中行穆伯攻鼓，弗能下。</span><span style="font-family:標楷體;color:#C0504D">中行穆伯，晉大夫。鼓，北翟。</span><span style="font-family: 新細明體; color: #C0504D">餽聞倫曰，鼓之嗇夫，聞倫知之。</span><span style="font-family:
標楷體;color:#C0504D">餽聞倫，晉人也。</span><span style="font-family: 新細明體; color: #C0504D">請無罷武大夫，而鼓可得也。穆伯弗應。左右曰，不折一戟，不傷一卒，而鼓可得也，君奚為弗使。穆伯曰，聞倫為人，佞而不仁，若使聞倫之下，吾可以勿賞乎？若賞之，是賞佞人。佞人得志，是使晉國之武舍仁而為佞，雖得鼓，將何所用之。攻城者，欲以廣地也。得地不取者，見其本而知其末也。秦穆公使孟盟舉兵襲鄭，</span><span style="font-family:標楷體;color:#C0504D">孟盟，伯里奚之子也。</span><span style="font-family: 新細明體; color: #C0504D">過周以東。鄭之賈人弦高、蹇他，</span><span style="font-family:標楷體;color:#C0504D">蹇他，弦高之黨。</span><span style="font-family: 新細明體; color: #C0504D">相與謀曰，師行數千里，數絕諸侯之地，其勢必襲鄭。凡襲國者，以為無備也。今示以知其情，必不敢進。乃矯鄭伯之命，以十二牛勞之。三率相與謀</span><span style="font-family:標楷體;color:#C0504D">三率，秦將白乙、孟明、西乙。</span><span style="font-family: 新細明體; color: #C0504D">曰，凡襲人者，以為弗知。今已知之矣，守備必固，進必無功。乃還師而反。晉先軫舉兵擊之，</span><span style="font-family:標楷體;color:#C0504D">先軫，晉大夫也。</span><span style="font-family: 新細明體; color: #C0504D">大破之殽。鄭伯乃以存國之功賞弦高，弦高辭之曰，誕而得賞，則鄭國之信廢矣。為國而無信，是俗敗也。賞一人敗國俗者，〔仁者〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#6</span><span style="font-family: 新細明體; color: #C0504D">弗為也。以不信得厚賞，義者弗為也。遂以其屬徙東夷，終身不反。故仁者不以俗傷生，知者不以利害義。聖人之思脩，愚人之思&#25952;。</span><span style="font-family:標楷體;color:#C0504D">&#25952;，短。</span><span style="font-family: 新細明體; color: #C0504D">忠臣者務崇君之德，諂臣者務廣君之地。何以明之？陳夏徵舒弒其君，楚莊王伐之，陳人聽令。莊王以討有罪，遣卒戍陳，</span><span style="font-family:標楷體;color:#C0504D">戍，守也。守欲有陳也。</span><span style="font-family: 新細明體; color: #C0504D">大夫畢賀。申叔時使於齊，反還而不賀。莊王曰，陳為無道，寡人起九軍以討之，征暴亂，誅罪人，&#32675;臣皆賀，而子獨不賀，何也。申叔時曰，牽牛蹊人之田，田主殺其人而奪之牛。罪則有之，罰亦重矣。今君王以陳為無道，興兵而攻，因以誅罪人，遣人戍陳。諸侯聞之，以王為非誅罪人也，貪陳國也。蓋聞君子不棄義以取利。王曰，善。乃罷陳之戍，立陳之後。諸侯聞之，皆朝於楚。此務崇君之德者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">張武為智伯謀曰，</span></span><span style="font-family:標楷體;color:#C0504D">張武，晉人。</span><span style="font-family: 新細明體; color: #C0504D">晉六將軍，中行文子最弱，而上下離心，可伐以廣地。於是伐范、中行，滅之矣。又教智伯求地於韓、魏、趙。韓、魏裂地而授之，趙氏不與，乃率韓、魏而伐趙，圍之晉陽三年。三國陰謀同計，擊智氏，遂滅之。此務為君廣地。夫為君崇德者霸，為君廣地者滅。故千乘之國，行文德者王，湯、武是也；乘之國，好廣地者亡，智伯是也。非其事者勿仞也，非其名者勿就也，無故有顯名者勿處也，無功而富貴者勿居也。夫就人之名者廢，仞人之事者敗，無功而大利者後將為害。譬猶緣高木而望四方也，雖愉樂哉，然而疾風至，未嘗不恐也。患及身，然後憂之，六驥追之，弗能及也。是故忠臣事君也，計功而受賞，不為苟得，積力而受官，不貪爵祿。其所能者，受之勿辭也；其所不能者，與之勿喜也。辭（而）〔所〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#7</span><span style="font-family: 新細明體; color: #C0504D">能則匿，欲所不能則惑。亂所不能而受所能，則得無損墮之勢，而無不勝之任。昔者智伯驕，伐范、中行而克之，又劫韓、魏之君而割其地。尚以為未足，遂興兵伐趙。韓、魏反之，軍敗晉陽之下，身死高梁之東，頭為飲器，國分為三，為天下笑。此不知足之禍也。老子曰，知足不辱，知止不殆，可以脩。此之謂也。或譽人而適足以敗，或毀人而乃反以成之。何以知其然也，費無忌復於荊平王</span><span style="font-family:標楷體;color:#C0504D">費無忌，楚臣。復，白也。</span><span style="font-family: 新細明體; color: #C0504D">曰，晉之所以霸者，近諸夏也。</span><span style="font-family:
標楷體;color:#C0504D">近諸夏，國在諸夏也。</span><span style="font-family: 新細明體; color: #C0504D">而荊之所以不能與之爭者，以其避遠也。楚王若欲從諸侯，不若大城城父，而令太子建守焉，以來北方。王自收其南，是得天下也。楚王悅之，因命太子建守城父，命伍子奢傅之。居一年，伍子奢遊人於王側，</span><span style="font-family:標楷體;color:#C0504D">伍子奢遣說於王之左側。</span><span style="font-family: 新細明體; color: #C0504D">言太子甚仁且勇，能得民心。王以告費無忌，無忌曰，臣固聞之，太子內撫百姓，外約諸侯，齊、晉又輔之，將以害楚，其事已構矣。王曰，為我太子，又尚何求。曰，以秦女之事怨王。王因殺太子建而誅伍子奢。此所謂見譽而為禍者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">何謂毀人而反利之？唐子短陳駢子於齊威王，</span></span><span style="font-family:標楷體;color:#C0504D">唐子，齊大夫也。</span><span style="font-family: 新細明體; color: #C0504D">威王欲殺之、陳駢子與其屬出亡，奔薛。孟嘗君聞之，</span><span style="font-family:標楷體;color:#C0504D">孟嘗君封於薛。</span><span style="font-family: 新細明體; color: #C0504D">使人以車迎之。至，而豢以芻豢黍梁五味之膳，日三至。冬日被裘罽，夏日服絺紵，出則乘牢車，駕良馬。孟嘗君問之曰，夫子生於齊，長於齊，夫子亦何思於齊。對曰，臣思夫唐子者。孟嘗君曰，唐子者，非短子者耶。曰，是也。孟嘗君曰，子何為思之。對曰，臣之處於齊也，糲集之飯，華藿之羹，冬日則寒凍，夏日則暑傷。自唐子短臣也，以身歸君，食芻豢，飯黍粢，服輕煖，乘牢良，臣故思之。此謂毀人而反利之者也。是故毀譽之言，不可不審也。或貪生而反死，或輕死而得生，或徐行而反疾。何以知其然也？魯人有為父報讎於齊者，刳其腹而見其心，坐而正冠，起而更衣，徐行而出門，上車而步馬，顏色不變。其御欲驅，撫而止之曰，今日為父報讎以出死，非為生也。今事已成矣，又何去之。追者曰，此有節行之人，不可殺也。解圍而去之。使被衣不暇帶，冠不及正，蒲伏而走，上車而馳，必不能自免於千步之中矣。今坐而正冠，起而更衣，徐徐而出門，上車而步馬，顏色不變，此眾人所以為死也，而乃反以得活。此所謂徐而馳，遲於步也。夫走者，人之所以為疾也，步者，人之所以為遲也。今反乃以人之所為遲者反為疾，明於分也。有知徐之為疾，遲之為速者，則幾於道矣。故黃帝亡其玄珠，使離朱、〔捷〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#8</span><span style="font-family: 新細明體; color: #C0504D">剟索之，</span><span style="font-family:標楷體;color:#C0504D">離朱明目，捷剟疾利搏，善拾於物，二人皆黃帝臣也。</span><span style="font-family: 新細明體; color: #C0504D">而弗能得之也，於是使忽怳，而後能得之。忽怳，</span><span style="font-family:標楷體;color:#C0504D">黃帝臣也。忽怳，善亡之人。</span><span style="font-family: 新細明體; color: #C0504D">聖人敬小慎微，動不失時，百射重</span><span style="font-family:
新細明體;color:#C0504D">戒，</span><span style="font-family:標楷體;color:#C0504D">射，象。</span><span style="font-family: 新細明體; color: #C0504D">禍乃不滋。計福勿及，慮禍過之；同日被霜，蔽者不傷；愚者有備，與知者同功。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　夫爝火在縹煙之中也，一指之所能息也；塘漏若鼷穴，一撲之所能塞也。及至火之燔孟諸而炎雲臺，</span><span style="font-family:標楷體;color:#C0504D">孟諸，宋大澤。雲臺，高至雲也。</span><span style="font-family: 新細明體; color: #C0504D">而水決九江而漸&#33606;州，雖起三軍之眾，弗能救也。夫積愛成福，積怨成禍。若癰疽之必潰也，所浼者多矣。</span><span style="font-family:標楷體;color:#C0504D">浼，污。</span><span style="font-family: 新細明體; color: #C0504D">諸御鞅復於簡公，</span><span style="font-family:標楷體;color:#C0504D">諸御鞅，齊臣。簡公，齊君。</span><span style="font-family: 新細明體; color: #C0504D">曰，陳成常、宰予二子者，甚相憎也。</span><span style="font-family:標楷體;color:#C0504D">宰予，孔子弟子，仕於齊。</span><span style="font-family: 新細明體; color: #C0504D">臣恐其搆難而危國也。君不如去一人。簡公不聽。居無幾何，陳成常果攻宰予於庭中，而弒簡公於朝。此不知敬小之所生也。魯季氏與邱氏&#39724;雞，</span><span style="font-family:標楷體;color:#C0504D">季氏、郈氏，皆魯大夫。</span><span style="font-family: 新細明體; color: #C0504D">郈氏介其雞，</span><span style="font-family:標楷體;color:#C0504D">介，以芥菜塗其雞翅。</span><span style="font-family: 新細明體; color: #C0504D">而季氏為之金距。</span><span style="font-family:標楷體;
color:#C0504D">金距，施金芒於距也。</span><span style="font-family: 新細明體; color: #C0504D">季氏之雞不勝，季平子怒，因侵郈氏之宮而築之。郈昭伯怒，傷之魯昭公</span><span style="font-family:標楷體;color:#C0504D">傷，毀譜也。</span><span style="font-family: 新細明體; color: #C0504D">曰，禱於襄公之廟，舞者二人而已，</span><span style="font-family:標楷體;color:#C0504D">時魯禱先君襄公，六佾之舞庭者凡二人也。</span><span style="font-family: 新細明體; color: #C0504D">其餘盡舞於季氏。季氏之無道無上，久矣。弗誅，必危社稷。公以告子家駒。</span><span style="font-family:標楷體;color:#C0504D">子家駒，魯大夫。</span><span style="font-family: 新細明體; color: #C0504D">子家駒曰，季氏之得眾，三家為一。</span><span style="font-family:標楷體;color:#C0504D">三家，孟氏、叔孫、季氏。</span><span style="font-family: 新細明體; color: #C0504D">其德厚，其威強，君胡得之。昭公弗聽，使郈昭伯將卒以攻之。仲孫氏、季孫氏相與謀曰，無季氏，死亡無日矣。遂興兵以救之。郈昭伯不勝而死，魯昭公出奔齊。故禍之所從生者，（如）〔始〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#9</span><span style="font-family: 新細明體; color: #C0504D">於雞定，及其大也，至於亡社稷。故蔡女蕩舟，齊師大侵楚</span><span style="font-family:標楷體;
color:#C0504D">。齊桓公與蔡姬乘舟，姬蕩舟，公懼，上之。公怒，歸之蔡。蔡人嫁之，公伐楚，至召陵而勝之也。</span><span style="font-family: 新細明體; color: #C0504D">兩人搆怨，廷殺宰予，簡公遇殺，身死無後，陳氏伐之，齊乃無呂。兩家&#39724;雞，季氏金距，郈公作難，魯昭公出走。故師之所處，生以棘楚。</span><span style="font-family:標楷體;color:#C0504D">楚，大荊也。</span><span style="font-family: 新細明體; color: #C0504D">禍生而不蚤滅，若火之得燥，水之得濕，浸而益大。癰疽發於指，其痛遍於體。故蠹啄剖梁柱，&#34753;贏走牛羊，此之謂也。人皆務於救患之備，而莫能知使患無生。夫（得）〔使〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#10</span><span style="font-family: 新細明體; color: #C0504D">患無生，易於救患，而莫能加務焉，則未可與言術也。晉公子重耳過曹，曹君欲見其骿&#33031;，使之袒而捕魚。釐負羈止之曰，公子非常也。從者三人皆霸王之佐也。</span><span style="font-family:標楷體;color:#C0504D">三人，謂狐偃、趙衰、胥臣。</span><span style="font-family: 新細明體; color: #C0504D">遇之無禮，必為國憂。君弗聽。重耳反國，起師而伐曹，遂滅之。身死人手，社稷為墟，禍生於袒而捕魚。齊、楚欲救曹，不能存也。聽釐負羈之言，則無亡患矣。今不務使患無生，患生而救之，雖有聖知，弗能為謀耳。患禍之所由來者，萬端無方。是故聖人深居以避辱，靜安以待時。小人不知禍福之門戶，妄動而絓羅網，雖曲為之備，何足以全其身。譬猶失火而鑿池，被裘而用蓮也。（耳）〔且〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#11</span><span style="font-family: 新細明體; color: #C0504D">塘有萬穴，</span><span style="font-family:標楷體;color:#C0504D">唐，堤也。言隄之有萬穴。</span><span style="font-family: 新細明體; color: #C0504D">塞有十，魚何遽無由出。室有百戶，閉其一，盜遽無從入。夫牆之壞也於&#38559;，劍之折必有齧</span><span style="font-family:標楷體;color:#C0504D">，齧，缺。</span><span style="font-family: 新細明體; color: #C0504D">聖人見之密，故萬物莫能傷也。太宰子朱侍飯於令尹子國，</span><span style="font-family:標楷體;
color:#C0504D">子朱、子國皆楚大夫。</span><span style="font-family: 新細明體; color: #C0504D">令尹子國啜羹而熱，投&#24053;漿而沃之。明曰，太宰子朱辭官而歸。其僕曰，楚太宰，未易得也。辭官去之，何也。子朱曰，令尹輕行而簡禮，其辱人不難。明年，伏郎尹而笞之三百，</span><span style="font-family:標楷體;color:#C0504D">郎尹，主郎官之尹也。</span><span style="font-family: 新細明體; color: #C0504D">夫仕者先避之，見終始微矣。夫鴻鵠之未孚於卵也，一指篾之，則靡而無形矣；其至其筋骨之已就，而羽翮之所成也，則奮翼揮</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">，</span><span style="font-family: 新細明體; color: #C0504D; background: lime"></span><span style="font-family:標楷體;color:#C0504D">，六翮之末也。</span><span style="font-family: 新細明體; color: #C0504D">淩乎浮雲，背負青天，膺摩赤霄，</span><span style="font-family:標楷體;color:#C0504D">赤霄，飛雲。</span><span style="font-family: 新細明體; color: #C0504D">翱翔乎忽荒之上，析惕乎虹蜺之間，雖有勁弩利矰微繳，蒲沮子之巧，亦弗能加也。江水之始出於岷山也，可攓衣而越也；及至乎下洞庭，騖石城，</span><span style="font-family:標楷體;color:#C0504D">洞庭在長沙，石城在丹陽。</span><span style="font-family: 新細明體; color: #C0504D">經丹徒，</span><span style="font-family:標楷體;
color:#C0504D">丹徒在會稽。</span><span style="font-family: 新細明體; color: #C0504D">起波濤，</span><span style="font-family:標楷體;color:#C0504D">潮者涌起，還者為濤。</span><span style="font-family: 新細明體; color: #C0504D">舟杭一日不能濟也。是故聖人者，常從事於無形之外，而不留思盡慮於成事之內，是故患禍弗能傷也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　人或問孔子曰，顏回何如人也？曰，仁人也，丘弗如也。子貢何如人也？曰，辯人也，丘弗如也。子路何人也？曰，勇人也，丘弗如也。賓曰，三人皆賢夫子，而為夫子役，何也？孔子曰，丘能仁且忍，辯且訥，勇且怯。以三子之能，易丘一道，丘弗為也。孔子知所施之也。秦牛缺徑於山中，</span><span style="font-family:標楷體;color:#C0504D">牛缺，隱士也。</span><span style="font-family: 新細明體; color: #C0504D">而遇盜，奪之車馬，解其橐笥，施其衣被，</span><span style="font-family:標楷體;
color:#C0504D">施，奪。</span><span style="font-family: 新細明體; color: #C0504D">盜還反顧之，無懼色憂志，驩然有以自得也。盜遂問之曰，吾奪子財貨，劫子以刀，而志不動，何也？秦牛缺曰，車馬所以載身也，衣被所以揜形也，聖人不以所養害其養。盜相視而笑曰，夫不以欲傷生，不以利累形者，世之聖人也。以此而見王者，必且以我為事也。還反殺之。此能以知知矣，而未能以知不知也；能勇於敢，而未能勇於不敢也。凡有道者，應卒而〔不〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#12</span><span style="font-family: 新細明體; color: #C0504D">乏，遭難而能免，故天下貴之。今知所以自行也，而未知所以為人行也，其所論未知究者也。人能由昭昭於冥冥，則幾於道矣。詩曰，人亦有言，無哲不愚。此之謂也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　事或為之，適足以敗之；或備之，適足以致之。何以知其然也？秦皇挾錄圖，</span><span style="font-family:標楷體;color:#C0504D">挾，銷也，秦博士盧生使入海，還奏錄圖書於始皇帝。</span><span style="font-family: 新細明體; color: #C0504D">見其傳曰，亡秦者，胡也。因發卒五十萬，使蒙公、揚翁〔子〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#13</span><span style="font-family:標楷體;
color:#C0504D">蒙公，蒙恬也。揚翁子，秦將。</span><span style="font-family:新細明體;color:#C0504D">將，</span><span style="font-family: 新細明體; color: #C0504D">築修城，西屬流沙，</span><span style="font-family:標楷體;
color:#C0504D">起隴西臨洮縣。</span><span style="font-family: 新細明體; color: #C0504D">北擊遼水，</span><span style="font-family:標楷體;color:#C0504D">遼水，遼東。</span><span style="font-family: 新細明體; color: #C0504D">東結朝鮮，</span><span style="font-family:標楷體;color:#C0504D">朝鮮，樂浪。</span><span style="font-family: 新細明體; color: #C0504D">中國內郡輓車而餉之。又利越之犀角、象齒、翡翠、</span><span style="font-family:標楷體;color:#C0504D">翡，赤雀。翠，青雀。</span><span style="font-family: 新細明體; color: #C0504D">珠璣，</span><span style="font-family:標楷體;color:#C0504D">員者為珠，顓者為璣。</span><span style="font-family: 新細明體; color: #C0504D">乃使尉屠睢</span><span style="font-family:標楷體;
color:#C0504D">尉屠睢，秦將。</span><span style="font-family: 新細明體; color: #C0504D">發卒五十萬，為五軍，一軍塞鐔城之嶺，</span><span style="font-family:標楷體;color:#C0504D">鐔城，在武陵西南，接鬱林。</span><span style="font-family: 新細明體; color: #C0504D">一軍守九嶷之塞，</span><span style="font-family:標楷體;
color:#C0504D">九嶷，在零陵也。</span><span style="font-family: 新細明體; color: #C0504D">一軍處番禺之都，</span><span style="font-family:標楷體;color:#C0504D">番禺，南海。</span><span style="font-family: 新細明體; color: #C0504D">一軍守南野之界，</span><span style="font-family:標楷體;color:#C0504D">南野，在豫章。</span><span style="font-family: 新細明體; color: #C0504D">一軍結餘干之水。</span><span style="font-family:標楷體;
color:#C0504D">餘干，在豫章。</span><span style="font-family: 新細明體; color: #C0504D">三年不解甲弛弩，使監祿無以轉餉，又以卒鑿渠</span><span style="font-family:標楷體;color:#C0504D">監祿，秦將也。鑿通湘水、離水之渠也。</span><span style="font-family: 新細明體; color: #C0504D">而通糧道，以與越人戰，殺西嘔君譯吁宋。</span><span style="font-family:
標楷體;color:#C0504D">西嘔，越人。譯吁宋，西嘔君名也。</span><span style="font-family: 新細明體; color: #C0504D">而越人皆入叢薄中，與禽獸處，莫肯為秦虜。相置桀駿以為將，而夜攻秦人，大破之，殺尉屠睢，伏尸流血數十萬。乃發適戍以備之。當此之時，男子不得脩農畝，婦人不得剡麻考縷，</span><span style="font-family:標楷體;color:#C0504D">考，成。</span><span style="font-family: 新細明體; color: #C0504D">羸弱服格於道，大夫箕會於衢，</span><span style="font-family:標楷體;color:#C0504D">箕會，以箕於衢會歛。</span><span style="font-family: 新細明體; color: #C0504D">病者不得養，死者不得葬，於是陳勝起於大澤，奮臂大呼，天下席卷，而至於戲。</span><span style="font-family:標楷體;color:#C0504D">戲，地名，在新豐。</span><span style="font-family: 新細明體; color: #C0504D">劉、項興義兵隨，而定若折槁振落，遂失天下。禍在備胡而利越也。欲知築脩城以備亡，不知築脩城之所以亡也；發適戌以備越，而不知難之從中發也。夫鵲先識歲之多風也，去高木而巢扶枝，</span><span style="font-family:標楷體;color:#C0504D">扶，旁。</span><span style="font-family: 新細明體; color: #C0504D">大人過之則探轂，嬰兒過之則挑其卵，知備遠難而忘近患。故秦之設備也，鳥鵲之智也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">或爭利而反強之，或聽從而反止之。何以知其然也？魯哀公欲西益宅，史爭之，以為西益宅不祥。</span></span><span style="font-family:標楷體;color:#C0504D">西益宅，築舊居之西，更以為田宅。不止，益。</span><span style="font-family: 新細明體; color: #C0504D">哀公作色而怒，左右數諫不聽，乃以問其傅宰折睢</span><span style="font-family:標楷體;color:#C0504D">宰折睢，傅名姓。</span><span style="font-family: 新細明體; color: #C0504D">曰，吾欲益宅，而史以為不祥。子以為何如？宰折睢曰，天下有三不祥，西益宅不與焉。哀公大悅而喜。頃，復問曰，何謂三不祥。對曰，不行禮義，一不祥也。嗜慾無止，二不祥也。不聽強諫，三不祥也。哀公默然深念，憤然自反，遂不西益宅。夫史以爭為可以止之，而不知不爭而反取之也。智者離路而得道，愚者守道而失路。夫兒說之巧，於閉結無不解。</span><span style="font-family:標楷體;color:#C0504D">兒說，宋大夫也。</span><span style="font-family: 新細明體; color: #C0504D">非能閉結而盡解之也，不解不可解也。至乎以弗解解之者，可與及言論矣。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　或明禮義、推道禮而不行，或解構妄言而反當。何以明之？孔子行遊，馬失，食農夫之稼，野人怒，取馬而擊之。子貢往說之，卑辭而不能得也。孔子曰，夫以人之所不能聽說人，譬以以大牢享野獸，</span><span style="font-family:標楷體;color:#C0504D">大牢，三牲。</span><span style="font-family: 新細明體; color: #C0504D">以九韶樂飛鳥也。予之罪也，非彼人之過也。乃使馬圉往說之。</span><span style="font-family:
標楷體;color:#C0504D">圉，養馬者。</span><span style="font-family: 新細明體; color: #C0504D">至，見野人曰，子耕於東海，至於西海，吾馬之失，安得不食子之苗。野人大喜，解馬而與之。說若此其無方也，而反行。事有所至，而巧不若拙，故聖人量鑿而正枘。夫歌釆菱，發陽阿，鄙人聽之，不若此延路、陽扃，</span><span style="font-family:標楷體;color:#C0504D">延路、陽扃鄙歌曲也。</span><span style="font-family: 新細明體; color: #C0504D">非歌者拙也，聽者異也。故交畫不暢，</span><span style="font-family:標楷體;color:#C0504D">暢，申。</span><span style="font-family: 新細明體; color: #C0504D">連環不解，物之不通者，聖人不爭也。仁者，百姓之所慕也；義者，眾庶之所高也。為人之所慕，行人之所高，此嚴父之所以教子，而忠臣之所以事君也。然世或用之而身死國亡者，不同於時也。昔徐偃王好行仁義，陸地之朝者三十二國。王孫厲謂楚莊王</span><span style="font-family:標楷體;color:#C0504D">王孫厲，楚臣也。</span><span style="font-family: 新細明體; color: #C0504D">曰，王不伐徐，必反朝徐。王曰，偃王，有道之君也，好行仁義，不可伐。王孫厲曰，臣聞之，大之與小，強之與弱也，猶石之投卵，虎之啗豚，又何疑焉。且也為文而不能達其德，為武而不能任其力，亂莫大焉。楚王曰，善。乃舉兵而伐徐，遂滅之。知仁義而不知世變者也。申菽、杜茞，</span><span style="font-family:標楷體;color:#C0504D">申菽，杜茞，皆香草也。</span><span style="font-family: 新細明體; color: #C0504D">美人之所懷服也，及漸之於滫，</span><span style="font-family:標楷體;color:#C0504D">滫，臭汁也。</span><span style="font-family: 新細明體; color: #C0504D">則不能保其芳矣。</span><span lang="EN-US" style="font-family:
&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　古者，五帝貴德，三王用義，五霸任力，今取帝王之道，而施之五霸之世，是由乘驥逐人於榛薄，而蓑笠盤旋也。今霜降而樹穀，冰洋而求穫，欲其食則難矣。故易曰潛龍勿用者，言時之不可以行也。故君子終日乾乾，夕惕若厲，無咎。終日乾乾，以陽動也；夕惕若厲，以陰息也。因日以動，因夜以息，唯有道者能行之。夫徐偃王為義而滅，燕子噲行仁而亡，</span><span style="font-family:標楷體;color:#C0504D">子噲，燕王也。蘇代說子噲讓國遂專政。齊伐燕，大敗之，噲死也。</span><span style="font-family: 新細明體; color: #C0504D">哀公好儒則削，</span><span style="font-family:標楷體;
color:#C0504D">哀公。魯君。</span><span style="font-family: 新細明體; color: #C0504D">代君為墨而殘。</span><span style="font-family:標楷體;
color:#C0504D">代君，趙之別國。</span><span style="font-family: 新細明體; color: #C0504D">滅亡削殘，暴亂之所致也，而四君獨以仁義儒墨而亡者，遭之時務異也。非仁義儒墨不行，非其世而用之，則為之擒矣。夫（戰）〔戟〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#14</span><span style="font-family: 新細明體; color: #C0504D">者，所以攻城也；鏡者，所以照形也。宮人得戟則以刈葵，</span><span style="font-family:標楷體;
color:#C0504D">宮人，官侍。</span><span style="font-family: 新細明體; color: #C0504D">盲者得鏡則以蓋&#24053;，不知所施之也。故善鄙不同，誹譽在俗，趍舍不同，逆順在君。狂譎不受祿而誅，</span><span style="font-family:標楷體;color:#C0504D">狂譎，東海之上人也。耕田而食，讓不受祿，大公以為飾虛亂民而誅。</span><span style="font-family: 新細明體; color: #C0504D">段干木辭相而顯，所行同也，而利害異者，時使然也。故聖人雖有其志，不遇其世，僅足以容身，何功名之可致也。知天之所為，知人之所行，則有以任於世矣。知天而不知人，則無以與俗交；知人而不知天，則無以與道遊。單豹倍世離俗，</span><span style="font-family:標楷體;color:#C0504D">單豹，隱士。</span><span style="font-family: 新細明體; color: #C0504D">巖居谷飲，不衣絲麻，不食五穀，行年七十，猶有童子之色，卒而遇饑虎，殺而食之。張毅好恭，</span><span style="font-family:標楷體;color:#C0504D">張毅，好禮之人。</span><span style="font-family: 新細明體; color: #C0504D">過宮室廊廟必移，見門閭聚眾必下，斯徒馬圉，皆與伉禮，不終其壽，內熱而死。豹養其內而虎食其外、毅脩其外而疾攻其內。故直意適情，堅強賊之，以身役物，則陰陽食、之。此皆載務而箴乎其調者也。得道之士，外化而內不化。外化，所以入人也；內不化，所以全其身也。故內有一定之操，而外能詘伸、贏縮、卷舒，與物推移，故萬舉而不陷。所以貴聖人者，以其能龍變也。今捲捲然守一節，推一行，雖以毀碎滅沉，猶且弗易也，此察於小好，而塞於大道也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　趙宣孟活饑人於委桑之下，而天下稱仁焉；&#33606;飲非犯河中之難，不失其守，而天下稱勇焉。故見小行則可以論大體矣。〔田子方見老馬於道，喟然有志焉，以問其御曰，此何馬也？其御曰，此故公家畜也。老罷而不為用，出而鬻之。〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#15</span><span style="font-family: 新細明體; color: #C0504D">田子方曰，少而貪其力，老而&#24323;其身，仁者弗為也。束帛以贖之，罷武聞之，知所歸心矣。齊莊公出獵，有一蟲舉足將搏其輪，問其御曰，此何蟲也。對曰，此螳蜋者也。其為蟲也，知進而不知卻，不量力而輕敵。莊公曰，此為人而必為天下勇武矣。迴車而避之。勇武聞之，知所盡死矣。故田子方隱一老馬</span><span style="font-family:標楷體;color:#C0504D">隱，定。</span><span style="font-family: 新細明體; color: #C0504D">而魏國載之，齊莊公避一螳蜋而勇武歸之。湯教祝網者，而四十國朝。</span><span style="font-family:
標楷體;color:#C0504D">昔湯自見四向張網者，湯教去其三面，祝曰，欲上者上，欲下者下，無入吾網。</span><span style="font-family: 新細明體; color: #C0504D">文王葬死人之骸，而九夷歸之。</span><span style="font-family:
標楷體;color:#C0504D">文王治靈臺，得死人之骨，夜夢人呼而請葬。於旦，文王反葬以五大夫之禮。</span><span style="font-family: 新細明體; color: #C0504D">武王蔭暍人於拋下，</span><span style="font-family:標楷體;
color:#C0504D">武王哀暍者之熱，故蔭之於樾下。樾下，眾樹之虛也。</span><span style="font-family: 新細明體; color: #C0504D">左擁而右扇之，而天下懷其德。越王句踐一決獄不辜，援龍淵而切其股，血流至足，以自罰也，而戰武士必其死。故聖人行之於小，則可以覆大矣。審之於近，則可以懷遠矣。孫叔放決期思之水，而灌雩婁之野</span><span style="font-family:標楷體;color:#C0504D">雩婁，今廬江是。</span><span style="font-family: 新細明體; color: #C0504D">莊王知其可以為令尹也。子發辨擊劇而勞佚齊，</span><span style="font-family:標楷體;
color:#C0504D">辨，次第也。擊劇，次第罷勞之賞，各有齊等也。或曰，子發辨擊之勞佚齊。子發築設勞佚之節，是以楚知可為兵。齊，同。</span><span style="font-family: 新細明體; color: #C0504D">楚國知其可以為兵主也。此皆形於小微，而通於大理者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">聖人之舉事，不加憂焉，察其所以而已矣。今萬人調鐘，不能比之律；誠得知者，一人而足矣。說者之論，亦猶此也。誠得其數，則無所用多矣。夫車之所以能轉千里者，以其要在三寸之轄。夫勸人而弗能使也，禁人而弗能止也，其所由者非理也。昔者，衛君朝於吳，</span></span><span style="font-family:標楷體;color:#C0504D">衛君，衛侯輒也。</span><span style="font-family: 新細明體; color: #C0504D">吳王囚之，</span><span style="font-family:標楷體;color:#C0504D">吳王，夫差。</span><span style="font-family: 新細明體; color: #C0504D">欲流之於海，說者冠蓋相望，而弗能止。魯君聞之，</span><span style="font-family:標楷體;color:#C0504D">魯君，哀公。</span><span style="font-family: 新細明體; color: #C0504D">撤鐘鼓之縣，縞素而朝。仲尼入見曰，君胡為有憂色？魯君曰，諸侯無親，以諸侯為親。大夫無黨，以大夫為黨。今衛君朝於吳王，吳王囚之，而欲流之於海。孰〔意〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#16</span><span style="font-family: 新細明體; color: #C0504D">衛君之仁義而遭此難也。吾欲兔之而不能，為柰何？仲尼曰，若欲兔之，請子貢行。魯君召子貢，授之將軍之印，子貢辭曰，貴無益於解患，在所由之道。</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">躬而行，至於吳，見太宰嚭。太宰嚭甚悅之，欲薦之於王。子貢曰，子不能行能行說於王，柰何吾因子也。太宰嚭曰，子焉知嚭之不能也？子貢曰，衛君之來也，衛國之半曰，不若朝於晉，其半曰，不若朝於吳。然衛君以為昊可以歸骸骨也，故束身以受命。今子受衛君而囚之，又欲流之於海，是賞言朝於晉者，而罰言朝於吳也。且衛君之來也，諸侯皆以為蓍龜。</span><span style="font-family:標楷體;color:#C0504D">以為蓍龜，以卜朝吳之吉凶也。</span><span style="font-family: 新細明體; color: #C0504D">兆今朝於吳而不利，則皆移心於晉矣。子之欲成霸王之業，不亦難乎。太宰&#22141;入，復之於王。王報出令於百官曰，比十日，而衛君之禮不具者死。子貢可謂知所以說矣。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">　　魯哀公為室而大，公宣子諫，</span><span style="font-family:標楷體;color:#C0504D">公宣子，魯大夫。</span><span style="font-family: 新細明體; color: #C0504D">室大，眾與人處則譁，少與人處則悲。願公之適。公曰，寡人聞命矣。築室不輟。公宣子復見曰，國小而室大，百姓聞之必怨吾君，諸侯聞之必輕吾國。魯君曰，聞命矣。築室不輟。公宣子復見曰，左昭而右穆，</span><span style="font-family:標楷體;color:#C0504D">昭穆，先君宗廟。</span><span style="font-family: 新細明體; color: #C0504D">為大室以臨二先君之廟，得無害於子乎。公乃令罷役除版而去之。魯君之欲為室誠矣，公宣子止之必矣，然三說而一聽者，其二者非其道也。夫臨河而釣，日入而不能得一鯈魚者，非江河魚不食也，所以餌之者非其欲也。及至良工執竿，投而擐脣吻者，能以其所欲而釣者也。夫物無不可柰何，</span><span style="font-family:標楷體;color:#C0504D">言物皆可術而治也。</span><span style="font-family: 新細明體; color: #C0504D">有人無柰何。</span><span style="font-family:標楷體;color:#C0504D">事有人材所不及，無柰之何也。</span><span style="font-family: 新細明體; color: #C0504D">鉛之與丹，異類殊色，而可以為丹者，得其數也。故繁稱文辭，無益於說，審其所由而已矣。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">物類之相磨，近而異門戶者，眾而難識也。故或類之而非，或不類之而是，或若然而不然者，或不若然而然者。諺曰，鳶墮腐鼠，而虞氏以亡。何謂也？曰，虞氏，梁之大富人也。</span></span><span style="font-family:標楷體;color:#C0504D">梁，今之陳留浚儀也。</span><span style="font-family: 新細明體; color: #C0504D">家充盈殷富，金錢無量，財貨無貲。升高樓，臨大路，設樂陳酒，積博其上。遊俠相隨而行樓下，博上者，射朋張，中反兩</span><span style="font-family:標楷體;color:#C0504D">射朋張，上棋中之，以一反兩也。</span><span style="font-family: 新細明體; color: #C0504D">而笑，飛鳶適墮其腐鼠而中遊俠。遊俠相與言曰，虞氏富樂之日久矣，而常有輕易人之志。吾不敢侵犯，而乃辱我以腐鼠。如此不報，無以立務於天下。</span><span style="font-family:標楷體;color:#C0504D">務，勢。</span><span style="font-family: 新細明體; color: #C0504D">請與公僇力一志，悉率徒屬，而必以滅其家。此所謂類之而非者也。何謂非類而是？屈建告石乞，</span><span style="font-family:標楷體;color:#C0504D">屈建，楚大夫也。石乞，白公之黨也。</span><span style="font-family: 新細明體; color: #C0504D">曰，白公勝將為亂。石乞曰，不然。白公勝卑身下士，不敢驕賢。其家無筦籥之信，關楗之固。大斗斛以出，輕斤兩以內。而乃論之，以不宜也。屈建曰，此乃所以及也。居三年，白公勝果為亂，殺令尹子椒、司馬子期。</span><span style="font-family:標楷體;color:#C0504D">子椒、子期，皆白公之季父。</span><span style="font-family: 新細明體; color: #C0504D">此所謂弗類而是者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		　　何謂若然而不然？子發為上蔡令，民有罪當刑，獄斷論定，決於令尹前，子發喟然有悽愴之心。罪人已刑而不忘其恩。此其後，子發盤罪威王</span><span style="font-family:標楷體;color:#C0504D">盤，辟也。發得罪辟於威王也。</span><span style="font-family: 新細明體; color: #C0504D">而出奔，刑者遂襲恩者，恩者逃之於城下之廬。踹足而怒</span><span style="font-family:標楷體;color:#C0504D">踹足，蹼足。</span><span style="font-family: 新細明體; color: #C0504D">曰，子發視決吾罪而被吾刑，怨之憯於骨髓。</span><span style="font-family:標楷體;
color:#C0504D">憯，痛。</span><span style="font-family: 新細明體; color: #C0504D">使我得其肉而食之，其知厭乎。追者皆以為然而木索其內，果活子發。此所謂若然而不若然者。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　何謂不然而若然者？昔越王句踐卑下吳王夫差，請身為臣，妻為妾，奉四時之祭祀，而入春秋之貢職，委社稷，效民力，隱居為蔽，而戰為鋒行，禮甚卑，辭甚服，其離叛之心遠矣。然而甲卒三千人以擒夫差於姑胥。</span><span style="font-family:標楷體;color:#C0504D">姑胥，地名。</span><span style="font-family: 新細明體; color: #C0504D">此四策者，不可不審也。夫事之所以難知者，以其竄端匿跡，立私於公，倚邪於正，而以勝惑人心者也。若使人之所懷於內者，與所見於外者，若合符節，則天下無亡國破家矣。夫狐之捕雉也，必先卑體彌耳，以待其來也。雉見而信之，故可得而擒也。使狐瞋目植睹，</span><span style="font-family:標楷體;color:#C0504D">植睹，枉尾。</span><span style="font-family: 新細明體; color: #C0504D">見必殺之勢，雉亦知驚憚遠飛，以避其怒矣。夫人偽之相欺也，非直禽獸之詐計也，物類相似若然，而不可從外論者，眾而難識矣，是故不可不察也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#C0504D">淮南鴻烈解卷之二十五竟</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#1</span><span style="font-size:9.0pt;
line-height:150%;font-family:新細明體;color:#C0504D">『而不辭』當作『辭而不』，據集解本改正。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#2</span><span style="font-size:9.0pt;
line-height:150%;font-family:新細明體;color:#C0504D">『有』，『者』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#3</span><span style="font-size:9.0pt;
line-height:150%;font-family:新細明體;color:#C0504D">『已』，『亡』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#4</span><span style="font-size:9.0pt;
line-height:150%;font-family:新細明體;color:#C0504D">脫『咎犯之謀』四字，據集解本補。<span lang="EN-US"><br>
		<span style="background: lime">#5</span></span>『伯』，『士』字之誤，據集解本改。<span lang="EN-US"><br>
		<span style="background: lime">#6</span></span>『仁者』二字脫，據集解本補。<span lang="EN-US"><br>
		<span style="background: lime">#7</span></span>『而』，『所』字之誤，據集解本改。<span lang="EN-US"><br>
		<span style="background: lime">#8</span></span>『捷』字脫，據集解本補。<span lang="EN-US"><br>
		<span style="background: lime">#9</span></span>『如』，『始』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#10</span><span style="font-size:9.0pt;
line-height:150%;font-family:新細明體;color:#C0504D">『得』，『使』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#11</span><span style="font-size:9.0pt;
line-height:150%;font-family:新細明體;color:#C0504D">『耳』，『且』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#12</span><span style="font-size:9.0pt;
line-height:150%;font-family:新細明體;color:#C0504D">『不』字脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#13</span><span style="font-size:9.0pt;
line-height:150%;font-family:新細明體;color:#C0504D">『子』字脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#14</span><span style="font-size:9.0pt;
line-height:150%;font-family:新細明體;color:#C0504D">『戰』，『戟』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#15</span><span style="font-size:9.0pt;
line-height:150%;font-family:新細明體;color:#C0504D">〔〕內文字，道藏本脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#16</span><span style="font-size:9.0pt;
line-height:150%;font-family:新細明體;color:#C0504D">『意』字脫，據集解本補。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
