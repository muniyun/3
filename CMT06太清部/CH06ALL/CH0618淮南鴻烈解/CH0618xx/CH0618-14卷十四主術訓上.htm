<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #C0504D">
		淮南鴻烈解卷之十四</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#C0504D">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #C0504D">主術訓上</span></b></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;&nbsp; </span>
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		&nbsp;</span><span style="font-size:9.0pt;
line-height:150%;font-family:新細明體;color:#C0504D">主，君也。術，道也。君之宰國統御臣下，五帝三王以來，無不用道而興，故曰主術也，因以題篇。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">　　人主之術，處無為之事，而行不言之教，</span><span style="font-family:
標楷體;color:#C0504D">教，令也。謂不言而事辦也。</span><span style="font-family: 新細明體; color: #C0504D">清靜而不動，一度而不搖，因循而任下，責成而不勞。</span><span style="font-family:標楷體;
color:#C0504D">成辦而不自勞。</span><span style="font-family: 新細明體; color: #C0504D">是故心知規而師傅諭導，</span><span style="font-family:標楷體;color:#C0504D">規，謀也。師者，所從取法則也。傅，相也。諭導以正道也。</span><span style="font-family: 新細明體; color: #C0504D">口能言而行人稱辭，足能行而相者先導，</span><span style="font-family:
標楷體;color:#C0504D">相，儀。</span><span style="font-family: 新細明體; color: #C0504D">耳能聽而執正進諫。</span><span style="font-family:標楷體;color:#C0504D">諫，或作謀也。其世子時也。</span><span style="font-family: 新細明體; color: #C0504D">是故慮無失策謀無過事</span><span style="font-family:標楷體;
color:#C0504D">過猶誤也。</span><span style="font-family: 新細明體; color: #C0504D">言為文章，行為儀表於天下，</span><span style="font-family:標楷體;color:#C0504D">為天下人所法則也。</span><span style="font-family: 新細明體; color: #C0504D">進退應時，動靜循理，不為醜美好憎，不為賞罰喜怒，名各自名，類各自類，事猶自然，莫出於己。故古之王者，冕而前旒所以蔽明也，</span><span style="font-family:標楷體;color:#C0504D">冕，王者冠也。前旒，前後垂珠飾遂筵也。下自目，故曰蔽明也。天子玉縣十二，公侯挂珠九，卿點珠六，伯子各應隨其命數也。</span><span style="font-family: 新細明體; color: #C0504D">黈纊塞耳所以掩聰，</span><span style="font-family:標楷體;
color:#C0504D">不欲其妄聞也。黈，讀而買黈益之黈也。</span><span style="font-family: 新細明體; color: #C0504D">天子外屏所以自障。</span><span style="font-family:標楷體;color:#C0504D">屏，樹垣也。爾雅曰，門內之垣謂之樹。論語曰，國君樹塞門。諸侯在內，天子在外，故曰所以自障也。</span><span style="font-family: 新細明體; color: #C0504D">故所理者遠，則所在者邇，所治者大，則所守者少。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		夫目妄視則淫，耳妄聽則惑，口妄言則亂。夫三關者，不可不慎守也。若欲規之，乃是離之；</span><span style="font-family:標楷體;color:#C0504D">言嗜欲有所規合，乃是離散也。</span><span style="font-family: 新細明體; color: #C0504D">若欲飾之，乃是賊之；</span><span style="font-family:標楷體;
color:#C0504D">飾，好也。賊，敗也。</span><span style="font-family: 新細明體; color: #C0504D">天氣為魂，地氣為魄，反之玄房，各處其宅。守而勿失，上通太一。太一之精，通於天道。天道玄默，無容無則，大不可極，深不可測，</span><span style="font-family:標楷體;color:#C0504D">測，盡。</span><span style="font-family: 新細明體; color: #C0504D">尚與人化，知不能得。</span><span style="font-family:標楷體;color:#C0504D">天道至大，非人智慮所能得也。</span><span style="font-family: 新細明體; color: #C0504D">昔者神農之治天下也，神不馳於胸中，</span><span style="font-family:
標楷體;color:#C0504D">言釋神安靜，不躁動也。</span><span style="font-family: 新細明體; color: #C0504D">智不出於四域，</span><span style="font-family:標楷體;color:#C0504D">信身在中。</span><span style="font-family: 新細明體; color: #C0504D">懷其仁成之心，</span><span style="font-family:標楷體;color:#C0504D">懷，思。</span><span style="font-family: 新細明體; color: #C0504D">甘雨時降，五穀蕃植</span><span style="font-family:標楷體;
color:#C0504D">蕃，茂。植，長。</span><span style="font-family: 新細明體; color: #C0504D">春生夏長，秋收冬藏。月省時考，</span><span style="font-family:標楷體;color:#C0504D">茂，成。</span><span style="font-family: 新細明體; color: #C0504D">歲終獻功，以時嘗穀，</span><span style="font-family:標楷體;color:#C0504D">嘗之新穀，薦之明堂。</span><span style="font-family: 新細明體; color: #C0504D">祀于明堂。明堂之制，有蓋而無四方，風雨不能襲，寒暑不能傷。遷延而入之，養民以公。</span><span style="font-family:標楷體;color:#C0504D">遷延，猶倘佯也。已說在本經也。</span><span style="font-family: 新細明體; color: #C0504D">其民樸重端&#24932;，端，直也。</span><span style="font-family:標楷體;
color:#C0504D">&#24932;，成也。</span><span style="font-family: 新細明體; color: #C0504D">不忿爭而財足，不勞形而功成。因天地之資，而與之和同，是故威厲而不殺，刑錯而不用，法省而不煩，</span><span style="font-family:標楷體;color:#C0504D">省，約也。煩，多也。</span><span style="font-family: 新細明體; color: #C0504D">故其化如神。其地南至交阯，北至幽都，</span><span style="font-family:標楷體;
color:#C0504D">幽冥之都。</span><span style="font-family: 新細明體; color: #C0504D">東至暘谷，</span><span style="font-family:標楷體;color:#C0504D">日所出也。</span><span style="font-family: 新細明體; color: #C0504D">西至三危，</span><span style="font-family:標楷體;color:#C0504D">三危，西極之山。</span><span style="font-family: 新細明體; color: #C0504D">莫不聽從。當此之時，法寬刑緩，囹圄空虛，而天下一俗，</span><span style="font-family:標楷體;color:#C0504D">一同其俗。</span><span style="font-family: 新細明體; color: #C0504D">莫懷姦心。末世之政則不然，上好取而無量，下貪狼而無讓，民貧苦而忿爭，事力勞而無功，智詐萌興，盜賊滋彰，上下相怨，號令不行。執政有司，不務反道矯拂其本，而事脩其末，</span><span style="font-family:標楷體;color:#C0504D">事，治。</span><span style="font-family: 新細明體; color: #C0504D">削薄其德，曾累其刑，而欲以為治，無以異於執彈而來鳥，</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">梲而狎犬也，亂乃逾甚。</span><span style="font-family:標楷體;
color:#C0504D">逾，益。</span><span style="font-family: 新細明體; color: #C0504D">夫水濁則魚噞，</span><span style="font-family:標楷體;color:#C0504D">魚短氣，出口於水，喘息之諭也。</span><span style="font-family: 新細明體; color: #C0504D">政苛則民亂</span><span style="font-family:標楷體;
color:#C0504D">。言聊也。</span><span style="font-family: 新細明體; color: #C0504D">故夫養虎豹犀象者，為之圈檻，供其嗜欲，適其饑飽，違其怒恚，然而不能終其天年者，刑有所劫也。是以上多故則下多詐，</span><span style="font-family:標楷體;color:#C0504D">故，巧。</span><span style="font-family: 新細明體; color: #C0504D">上多事則下多態，上煩擾則下不定，</span><span style="font-family:標楷體;color:#C0504D">不定，不知所從。</span><span style="font-family: 新細明體; color: #C0504D">上多求則下交爭。不直之於本，而事之於末，譬猶揚堁而彌塵，抱薪以救火也。</span><span style="font-family:標楷體;color:#C0504D">堁，塵麼也。楚人謂之堁。堁，動塵之貌。彌，止也。</span><span style="font-family: 新細明體; color: #C0504D">故聖人事省而易治，求寡而易贍，</span><span style="font-family:
標楷體;color:#C0504D">瞻，給。</span><span style="font-family: 新細明體; color: #C0504D">不施而仁，不言而信，不求而得，不為而成。塊然保真，抱德推誠，</span><span style="font-family:標楷體;color:#C0504D">誠，實。</span><span style="font-family: 新細明體; color: #C0504D">天下從之，如響之應聲，景之像形，其所修者本也。</span><span style="font-family:標楷體;
color:#C0504D">詹何曰，未聞身治而國亂。故曰其所修者本也。</span><span style="font-family: 新細明體; color: #C0504D">刑罰不足以移風，殺戮不足以禁姦，唯神化為貴。至精為神。夫疾呼不過聞百步，志之所在，踰于千里。</span><span style="font-family:標楷體;color:#C0504D">踰，猶通也。</span><span style="font-family: 新細明體; color: #C0504D">冬日之陽，夏之陰，萬物歸之，而莫使之然，</span><span style="font-family:標楷體;
color:#C0504D">冬日人物歸陽，夏日猛物歸陰，莫使之，自然如是也。</span><span style="font-family: 新細明體; color: #C0504D">故至精之像，弗招而自來，不麾而自往，窈窈冥冥，不知為之者誰，而功自成。智者弗能誦，辯者弗能形。昔孫叔敖恬臥，而郢人無所害其鋒；</span><span style="font-family:標楷體;color:#C0504D">郢，楚國都也。孫叔敖，楚大夫也。蓋乘馬三年，不知其牝牡，言其賢也。但恬臥養德，折衝千里之外，敵國不敢犯害，故郢人不舉兵出伐，無所害其鋒於四方也。</span><span style="font-family: 新細明體; color: #C0504D">市南宜遼弄丸，而兩家之難無所關其辭。</span><span style="font-family:
標楷體;color:#C0504D">宜遼，姓也，名熊。勇士，居楚市南。楚平王太子建為費無極所逐，奔鄭，鄭人殺之。其子勝在吳，令尹子西召之，以為白公。請伐鄭以報讎，子西許之，而未出師。晉人伐鄭以報讎，子西救之。勝怒曰，鄭人在此，讎不遠矣。欲殺子西。其臣石乞曰，市南熊宜遼，得之可以當五百人。乃往視之，告其故，不從。舉之以劍而不動，而弄丸不輟，心志不懼，曰，不能從子為亂，亦不泄子之事，（曰）〔白〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family:標楷體;
color:#C0504D">公遂殺子西。兩雖有難，不怨宜遼。故曰無所關其辭也。</span><span style="font-family: 新細明體; color: #C0504D">鞅鞈鐵鎧，瞋目</span><span style="font-family:新細明體;color:#C0504D">扼</span><span style="font-family: 新細明體; color: #C0504D; background: lime"></span><span style="font-family:新細明體;color:#C0504D">，</span><span style="font-family: 新細明體; color: #C0504D">其於以御兵刃，縣矣。</span><span style="font-family:標楷體;color:#C0504D">縣，遠也。比於德，不及之遠。</span><span style="font-family: 新細明體; color: #C0504D">券契束帛，刑罰斧鉞，其於以解難，薄矣。</span><span style="font-family:
標楷體;color:#C0504D">薄於德也。</span><span style="font-family: 新細明體; color: #C0504D">待目而照見，待言而使令，其於為治，難矣。蘧伯玉為相，子貢往觀之，曰，何以治國？曰，以弗治治之。</span><span style="font-family:標楷體;color:#C0504D">蘧伯玉，衛大夫蘧瑗也。子貢，衛人也，姓端木，名賜，孔子弟子也。</span><span style="font-family: 新細明體; color: #C0504D">簡子欲伐衛，使是史黯往覿焉。</span><span style="font-family:
標楷體;color:#C0504D">簡子，晉卿趙氏也。史黯，史墨也。覿，觀之也。</span><span style="font-family: 新細明體; color: #C0504D">還報曰，蘧伯玉為相，未可以加兵。</span><span style="font-family:標楷體;color:#C0504D">以其賢也。</span><span style="font-family: 新細明體; color: #C0504D">固塞險阻，何足以致之。</span><span style="font-family:標楷體;
color:#C0504D">致，猶勝也。</span><span style="font-family: 新細明體; color: #C0504D">故&#33263;陶瘖而為大理，天下無虐刑，有貴于言者也。</span><span style="font-family:標楷體;color:#C0504D">雖瘖，平獄理訟能得人之情，故貴於多言者也。</span><span style="font-family: 新細明體; color: #C0504D">師曠瞽而為太宰，晉無亂政，有貴于見者。</span><span style="font-family:
標楷體;color:#C0504D">雖盲，而大治晉國，使無有亂政，故貴於有所見。</span><span style="font-family: 新細明體; color: #C0504D">故不言之令，不視之見，</span><span style="font-family:標楷體;color:#C0504D">不言之令，&#33263;陶瘖也。不視之見，師曠瞽也。</span><span style="font-family: 新細明體; color: #C0504D">此伏犧，神農之所以為師也。</span><span style="font-family:標楷體;
color:#C0504D">以用師法。</span><span style="font-family: 新細明體; color: #C0504D">故民之化也，不從其所言，而從所行。</span><span style="font-family:標楷體;color:#C0504D">從其志意之所行。</span><span style="font-family: 新細明體; color: #C0504D">故齊莊公好勇，不使&#39722;爭，而國家多難，其漸至于崔杼之亂。</span><span style="font-family:標楷體;
color:#C0504D">莊公，齊靈公之子光。崔杼，齊大夫也。亂，殺莊公也。</span><span style="font-family: 新細明體; color: #C0504D">傾襄好色，不使風議，而民多昏亂，其積至昭奇之難。</span><span style="font-family:標楷體;
color:#C0504D">楚傾襄王。昭奇，楚大夫也。</span><span style="font-family: 新細明體; color: #C0504D">故至精之所動，若春氣之生，秋氣之殺也，雖馳傳騖置，不若此其亟。</span><span style="font-family:標楷體;color:#C0504D">亟，疾。</span><span style="font-family: 新細明體; color: #C0504D">故君人者，其猶射者乎。於此毫末，於彼尋常矣。故慎所以感之也。夫榮啟期一彈，而孔子三日樂，感于和。鄒忌一徽，而威王終夕悲，感于憂。</span><span style="font-family:標楷體;color:#C0504D">徽，騖彈也。威王，齊宣王之父也。在春秋後。徽讀紛麻縗車之縗也。</span><span style="font-family: 新細明體; color: #C0504D">動諸琴瑟，形諸音聲，而能使人為之哀樂。</span><span style="font-family:
標楷體;color:#C0504D">（在）〔衰〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#2</span><span style="font-family:標楷體;color:#C0504D">，威王也。樂，孔子也。</span><span style="font-family: 新細明體; color: #C0504D">縣法設賞，而不能移風易俗者，其誠心弗施也。寧戚商歌車下，桓公喟然而寤矣，至精入人深矣。故曰，樂聽其音則知其俗，見其俗則知其化。孔子學鼓琴於師襄，</span><span style="font-family:標楷體;color:#C0504D">師襄，魯樂大飯也。</span><span style="font-family: 新細明體; color: #C0504D">而諭文王之志，見微以知明矣。</span><span style="font-family:標楷體;color:#C0504D">諭，教。教之鼓文王操也。</span><span style="font-family: 新細明體; color: #C0504D">延陵季子聽魯樂而知殷、夏之風，論近以識遠也。作之上古，施及千歲而文不滅，況於並世化民乎。湯之時，七年旱，以身禱於桑林之際，而四海之雲&#20945;，</span><span style="font-family:標楷體;color:#C0504D">&#20945;，會也。或作蒸。蒸，升也。</span><span style="font-family: 新細明體; color: #C0504D">千里之雨至。抱質效誠，感動天地，神諭方外，令行禁止，豈足為哉。古聖王至精形於內，而好憎忘於外，</span><span style="font-family:標楷體;color:#C0504D">形，見。好憎，情欲已充。</span><span style="font-family: 新細明體; color: #C0504D">出言以嗣情，發號以明旨，陳之以禮樂，風之以歌謠，業貫萬世而不壅，</span><span style="font-family:標楷體;color:#C0504D">貫，通。壅，塞。</span><span style="font-family: 新細明體; color: #C0504D">橫局四方而不窮，禽獸昆蟲與之陶化，</span><span style="font-family:標楷體;color:#C0504D">化，從。昆蟲，或作鬼神。</span><span style="font-family: 新細明體; color: #C0504D">又況於執法施令乎。故太上神化，其次使不得為非，其次賞賢而罰暴。</span><span style="font-family:標楷體;color:#C0504D">暴，虐亂也。<span lang="EN-US"><br>
		</span></span><span style="font-family: 新細明體; color: #C0504D">
		　　衡之於左右，無私輕重，故可以為平。</span><span style="font-family:標楷體;color:#C0504D">衡，銓衡也。</span><span style="font-family: 新細明體; color: #C0504D">繩之於內外，無私曲直，故可以為正。人主之於用法，無私好憎，故可以為命。夫權輕重不差&#34753;首，</span><span style="font-family:標楷體;color:#C0504D">&#34753;首，猶微細也。</span><span style="font-family: 新細明體; color: #C0504D">扶撥枉橈不失針鋒，直施矯邪不私辟險，姦不能枉，讒不能亂，德無所立，</span><span style="font-family:
標楷體;color:#C0504D">立，見。</span><span style="font-family: 新細明體; color: #C0504D">怨無所藏，是任術而釋人心者也，故為治者不與焉。</span><span style="font-family:標楷體;color:#C0504D">治在道，不在智，故曰不與焉。</span><span style="font-family: 新細明體; color: #C0504D">夫舟浮於水，車轉於陸，此勢之自然也。木擊折&#36682;，水戾破舟，不怨木石而罪巧拙者，</span><span style="font-family:標楷體;color:#C0504D">罪御者、刺舟者之巧拙也。</span><span style="font-family: 新細明體; color: #C0504D">知故不載焉。</span><span style="font-family:標楷體;
color:#C0504D">言木石無巧詐，故不怨也。</span><span style="font-family: 新細明體; color: #C0504D">是故道有智則惑，</span><span style="font-family:標楷體;color:#C0504D">言道智則惑也。</span><span style="font-family: 新細明體; color: #C0504D">德有心則險，心有目則眩。</span><span style="font-family:標楷體;color:#C0504D">眩於物也。</span><span style="font-family: 新細明體; color: #C0504D">兵莫憯於志而莫邪為下，寇莫大於陰陽而抱鼓為小。</span><span style="font-family:標楷體;color:#C0504D">小，細。憯，猶利也。</span><span style="font-family: 新細明體; color: #C0504D">以志意精誠伐人為利。老子曰，重積德則無不&#23557;。</span><span style="font-family:標楷體;
color:#C0504D">故以莫邪為下也。寇亦兵也。推陰陽虛實之道為大。故以抱鼓為小也。</span><span style="font-family: 新細明體; color: #C0504D">今夫權衡規矩，一定而不易，不為秦、楚變節，不為胡、越改容，常一而不邪，方行而不流，一日刑之，萬世傳之，而以無為為之。</span><span style="font-family:標楷體;color:#C0504D">言無所為為之，為自為之。</span><span style="font-family: 新細明體; color: #C0504D">故國有亡主，而世無廢道；</span><span style="font-family:標楷體;
color:#C0504D">亡主，桀、紂是也。湯武以其民主，故曰無廢道也。</span><span style="font-family: 新細明體; color: #C0504D">人有困窮，而理無不通。</span><span style="font-family:標楷體;color:#C0504D">理，道。</span><span style="font-family: 新細明體; color: #C0504D">由此觀之，無為者，道之宗。</span><span style="font-family:標楷體;
color:#C0504D">宗，本。</span><span style="font-family: 新細明體; color: #C0504D">故得道之宗，應物無窮；任人之才，難以至治。</span><span style="font-family:標楷體;color:#C0504D">才，智。</span><span style="font-family: 新細明體; color: #C0504D">湯武聖主也，而不能與越人乘幹舟而浮於江湖；</span><span style="font-family:標楷體;
color:#C0504D">幹舟，小船也，危險，越人習水，自能乘之，故湯武不能也。一曰，大舟也。</span><span style="font-family: 新細明體; color: #C0504D">伊尹，賢相也，而不能與胡人騎騵馬而服騊駼；</span><span style="font-family:標楷體;
color:#C0504D">黃馬白腹曰騵。詩曰，四騵彭祖。騊駼，野馬也，胡人所習。伊尹雖賢，不能與服也。</span><span style="font-family: 新細明體; color: #C0504D">孔墨博通，而不能〔與〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#3</span><span style="font-family: 新細明體; color: #C0504D">山居者入榛薄險阻也。</span><span style="font-family:標楷體;color:#C0504D">孔，孔子也。墨，墨翟也。聚木為榛，深草為薄，山居者所習，故孔、墨不能也。阻或作塗也。</span><span style="font-family: 新細明體; color: #C0504D">由此觀之，則人知之於物也，淺矣。而欲以&#24487;照海內，存萬方，不因道之數，而專己之能，則其窮不達矣。故智不足以治天下也。桀之力，別觡伸鉤，索鐵歙金，推移大犧，水殺黿&#40717;，陸捕熊羆，</span><span style="font-family:標楷體;color:#C0504D">觡，角也。索，絞也。歙讀協。</span><span style="font-family: 新細明體; color: #C0504D">然湯革車三百乘，困之鳴條，擒之焦門，</span><span style="font-family:
標楷體;color:#C0504D">焦或作巢。</span><span style="font-family: 新細明體; color: #C0504D">由此觀之，勇力不足以持天下矣。智不足以為治，勇不足以為強，則人材不足任，明也。而君人者不下廟堂之上，而知四海之外者，因物以識物，因人以知人也。故積力之所舉，財無不勝也；眾智之所為，則無不成也。埳井之無黿&#40717;，隘也；園中無脩木，小也。夫舉重鼎者，力少而不能勝也，及至其移徙之，不待其多力者。故千人之群無絕梁，萬人之聚無廢功。夫華騮、&#32209;耳，一日而至千里，然其使之搏兔，不如豺狼，伎能殊也。</span><span style="font-family:標楷體;color:#C0504D">殊，異。</span><span style="font-family: 新細明體; color: #C0504D">鴟夜撮蚤蚊，察分秋毫，晝日顛越，不能見丘山，形性詭也。</span><span style="font-family:標楷體;
color:#C0504D">鴟，鴟鵂也，謂之老菟，夜鳴人屋上也。夜則目明，合聚人爪以著其巢中，故曰察分秋毫，晝則無所見，故曰情性詭也。</span><span style="font-family: 新細明體; color: #C0504D">夫螣蛇遊霧而動，應龍乘雲而舉，&#29480;得木而捷，魚得水而鶩。</span><span style="font-family:標楷體;color:#C0504D">鶩，疾。</span><span style="font-family: 新細明體; color: #C0504D">故古之為車也，漆者不畫，鑿者不斲，工無二伎，士不兼官，各守其職，不得相姦，</span><span style="font-family:標楷體;color:#C0504D">姦，亂。</span><span style="font-family: 新細明體; color: #C0504D">人得其宜，物得其安，是以器械不苦，而職事不嫚。</span><span style="font-family:標楷體;
color:#C0504D">苦，讀監。嫚，捕器。嫚，讀慢緩之慢。</span><span style="font-family: 新細明體; color: #C0504D">夫責少者易償，職寡者易守，</span><span style="font-family:標楷體;color:#C0504D">寡，少。</span><span style="font-family: 新細明體; color: #C0504D">任輕者易權。</span><span style="font-family:標楷體;
color:#C0504D">權，謀。</span><span style="font-family: 新細明體; color: #C0504D">上操約省之分，下效易為之功，是以君臣彌久而不相厭。</span><span style="font-family:標楷體;color:#C0504D">厭，欺。</span><span style="font-family: 新細明體; color: #C0504D">君人之道，其猶零星之尸也，</span><span style="font-family:標楷體;color:#C0504D">尸，祭主也。尸食飽，以知神之食亦飽。詩曰，公尸宴飲，在宗載考。</span><span style="font-family: 新細明體; color: #C0504D">儼然玄默，而吉祥受福。</span><span style="font-family:標楷體;
color:#C0504D">尸不言語，故曰玄默。</span><span style="font-family: 新細明體; color: #C0504D">是故得道者不為醜飾，不為偽善，</span><span style="font-family:標楷體;color:#C0504D">不飾為美，亦不極為善也。</span><span style="font-family: 新細明體; color: #C0504D">一人被之而不褒，</span><span style="font-family:標楷體;
color:#C0504D">褒，大。</span><span style="font-family: 新細明體; color: #C0504D">萬人蒙之而不褊。</span><span style="font-family:標楷體;color:#C0504D">蒙，冒也。褊，小也。</span><span style="font-family: 新細明體; color: #C0504D">是故重為惠，若重為暴，則治道通矣。</span><span style="font-family:標楷體;color:#C0504D">通，猶順也。</span><span style="font-family: 新細明體; color: #C0504D">為惠者，而布施也。無功而厚賞，無勞而高爵，則守職者懈於官，而遊居者亟於進矣。為暴者，妄誅也。無罪者而死亡，行直而被刑，則修身者不勸善，而為邪者輕犯上矣。</span><span style="font-family:標楷體;color:#C0504D">言不可不慎也。</span><span style="font-family: 新細明體; color: #C0504D">故為惠者生姦，而為暴者生亂。姦亂之俗，亡國之風。</span><span style="font-family:標楷體;
color:#C0504D">風，化。</span><span style="font-family: 新細明體; color: #C0504D">是故明主之治，國有誅者而主無怒焉，</span><span style="font-family:標楷體;color:#C0504D">因法而行，故不怒也。</span><span style="font-family: 新細明體; color: #C0504D">朝有賞者而君無與焉。</span><span style="font-family:標楷體;color:#C0504D">因功而行，故不與也。</span><span style="font-family: 新細明體; color: #C0504D">誅者不怨君，罪之所當也；賞者不德上，功之所致也。民知誅賞之來，皆在於身也，故務功修業，不受贛於君。</span><span style="font-family:標楷體;color:#C0504D">贛，物。</span><span style="font-family: 新細明體; color: #C0504D">是故朝廷蕪而無&#36857;，田野辟而無草，故太上下知有之。</span><span style="font-family:標楷體;
color:#C0504D">言太上之世，下知之人皆能有此術。</span><span style="font-family: 新細明體; color: #C0504D">令夫橋直植立而不動，俛仰取制焉；</span><span style="font-family:標楷體;color:#C0504D">橋，桔&#33263;上衡也。植，柱權衡者。行之俛仰，取制於柱也。以諭君。</span><span style="font-family: 新細明體; color: #C0504D">人主靜漠而不躁，</span><span style="font-family:標楷體;
color:#C0504D">躁，動。</span><span style="font-family: 新細明體; color: #C0504D">百官得修焉。譬而軍之持麾者，妄指則亂矣。慧不足以大寧，智不足以安危，與其譽堯而毀桀也，不如掩聰明而反修其道也。</span><span style="font-family:標楷體;color:#C0504D">不足以大寧者，小惠也。不足以安危者，小智也。如此人者，欲譽堯而毀桀以成善善惡惡之名，人猶有強知之人耳，不如掩聰明而本脩大道，成名之速也。人君之道亦如此也。</span><span style="font-family: 新細明體; color: #C0504D">清靜無為，則天與之時；廉儉守節，則地生之財；</span><span style="font-family:標楷體;color:#C0504D">人君德行如此，故天與之時，地生之財，天與之時，湯武是也。地生之財，神農、后稷也。</span><span style="font-family: 新細明體; color: #C0504D">處愚稱德，則聖人之為謀。</span><span style="font-family:標楷體;
color:#C0504D">若伊尹為湯謀，傳說為高宗謀是。孟子曰，伊尹〔聖〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#4</span><span style="font-family:標楷體;
color:#C0504D">之任。國語曰，武丁以像旁求聖人，得傳說於傳巖也。</span><span style="font-family: 新細明體; color: #C0504D">是故下者萬物歸之，虛者天下遺之。</span><span style="font-family:標楷體;color:#C0504D">遺，與。</span><span style="font-family: 新細明體; color: #C0504D">夫人主之聽治也，清明而不暗，虛心而弱志，是故群臣輻&#20945;並進，無愚智賢不肖，莫不盡其能。於是乃始陳其禮，建以為基。</span><span style="font-family:標楷體;color:#C0504D">建，立也。基，業也。</span><span style="font-family: 新細明體; color: #C0504D">是乘眾勢以為車，御眾智以為馬，雖幽野險塗，則無由惑矣。</span><span style="font-family:標楷體;
color:#C0504D">幽，深也。險，猶遠也。</span><span style="font-family: 新細明體; color: #C0504D">人主深居隱處以避燥溼，閨門重襲以避姦賊，內不知閭里之情，外不知山澤之形，惟幕之外，目不能見十里之前，耳不能聞百步之外，天下之物無不通者，</span><span style="font-family:標楷體;color:#C0504D">通，知。</span><span style="font-family: 新細明體; color: #C0504D">其灌輸之者大，而斟酌之者眾也。是故不出戶而知天下，不窺牖而知天道。乘眾人之智，則天下之不足有也。專用其心，則獨身不能保也。</span><span style="font-family:標楷體;color:#C0504D">保，猶守也。</span><span style="font-family: 新細明體; color: #C0504D">是故人主覆之以德，不行其智，而因萬人之所利。夫舉踵天下而得所利，故百姓〔載〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#5</span><span style="font-family: 新細明體; color: #C0504D">之上，弗重也；錯之前，而弗害也；舉之而弗高也，推之而弗厭。</span><span style="font-family:
標楷體;color:#C0504D">尊重，舉之不自覺高也。推，求也，奉也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;&nbsp;&nbsp; </span>
		<span style="font-family: 新細明體; color: #C0504D">主道員者，運轉而無端，</span><span style="font-family:標楷體;color:#C0504D">端，涯。</span><span style="font-family: 新細明體; color: #C0504D">化育如神，虛無因循，常後而不先也。臣道員者，運轉而無方者，論是而處當，為事先倡，守職分明，以立成功也。是故君臣異道則治，</span><span style="font-family:標楷體;color:#C0504D">不易奪，言相和。</span><span style="font-family: 新細明體; color: #C0504D">同道則亂。</span><span style="font-family:標楷體;color:#C0504D">君所謂可，臣亦曰可，君所謂否，臣亦曰否，是同也。莫相（臣）〔匡〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#6</span><span style="font-family:標楷體;
color:#C0504D">弼，故曰亂也。</span><span style="font-family: 新細明體; color: #C0504D">各得其宜，處其當，則上下有以相使也。</span><span style="font-family:標楷體;color:#C0504D">君得君道，臣得臣道，故曰得其宜也。</span><span style="font-family: 新細明體; color: #C0504D">夫人主之聽治也，心而弱意，清明而不闇，是故群臣輻&#20945;並進，無愚智賢不肖莫不盡其能者，則君得所以制臣，臣得所以事君，治國之道明矣。文王智而好問，故聖。</span><span style="font-family:標楷體;color:#C0504D">好問，欲與人同其功。</span><span style="font-family: 新細明體; color: #C0504D">武王勇而好問，故勝，</span><span style="font-family:標楷體;color:#C0504D">勝殷。</span><span style="font-family: 新細明體; color: #C0504D">夫乘眾人之智，則無不任也；用眾人之力，則無不勝也。千鈞之重，烏獲不能舉也；</span><span style="font-family:標楷體;color:#C0504D">千鈞， 
		萬斤也。鳥獲，秦武王之力士也。武王試其力，使舉大鼎腕脫而不任，故曰不能舉也。</span><span style="font-family: 新細明體; color: #C0504D">眾人相一，則百人有餘力矣。是故任一人之力者，則鳥獲不足恃；</span><span style="font-family:標楷體;color:#C0504D">不能勝，故不恃也。</span><span style="font-family: 新細明體; color: #C0504D">乘眾人之制者，則天下不足有也。</span><span style="font-family:標楷體;color:#C0504D">人眾力強，以天下為小，故曰不足有也。</span><span style="font-family: 新細明體; color: #C0504D">禹決江疏河，以為天下興利，而不能使水西流。稷辟土墾草，以為百姓力農，然不能使禾冬生。豈其人事不至哉，其勢不可也。夫推而不可為之勢，而不脩道理之數，</span><span style="font-family:標楷體;color:#C0504D">推，行</span><span style="font-family: 新細明體; color: #C0504D">。雖神聖人不能以成其功，而況當世之主乎。夫載重而馬羸，雖造父不能以致遠。</span><span style="font-family:標楷體;color:#C0504D">造父，周穆王之善御臣也。</span><span style="font-family: 新細明體; color: #C0504D">車輕馬良，雖中工可使追速。是故聖人舉事也，豈能拂道理之數，詭自然之性，</span><span style="font-family:標楷體;color:#C0504D">拂，戾也。詭，違也。</span><span style="font-family: 新細明體; color: #C0504D">以曲為直，以屈為伸哉。未嘗不因其資而用之也。（資）</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#7</span><span style="font-family: 新細明體; color: #C0504D">是以積力之所舉，無不勝也；而眾智之所為，無不成也。聾者可令嗺</span><span style="font-family: 新細明體; color: red; background: lime"></span><span style="font-family: 新細明體; color: #C0504D">，而不可使有聞也；瘖者可使守圉，而不可使言也。形有所不周，而能有所不容也。是故有一形者處一位，有一能者服一事。力勝其任，則舉之者不重也；能稱其事，則為之者不難也。毋小大脩短，各得其宜，則天下一齊，無以相過也。聖人兼而用之，故無棄才。人主貴正而尚忠，忠正在上位，執正營事，</span><span style="font-family:標楷體;color:#C0504D">營，典。</span><span style="font-family: 新細明體; color: #C0504D">則讒佞姦邪無由進矣。譬猶方員之不相蓋，而曲直之不相入。</span><span style="font-family:標楷體;
color:#C0504D">入，中。</span><span style="font-family: 新細明體; color: #C0504D">夫鳥獸之不可同群者，其類異也；虎鹿之不同遊者，力不敵也。是故聖人得志而在上位，讒佞姦邪而欲犯主者，譬猶雀之見鸇而鼠之遇狸也，亦必無餘命矣。是故人主之一舉也，不可不慎也。所任者得其人，則國家治，上下和，群臣親，百姓附。</span><span style="font-family:標楷體;color:#C0504D">附，從。</span><span style="font-family: 新細明體; color: #C0504D">所任非其人，則國家危，上下乖，群臣怨，百姓亂。故一舉而不當，終身傷。</span><span style="font-family:
標楷體;color:#C0504D">傷，病也，亦敗也。</span><span style="font-family: 新細明體; color: #C0504D">得失之道，權要在主。是故繩正於上，木直於下，非有事焉，</span><span style="font-family:標楷體;color:#C0504D">事，治也。非治之使宜。</span><span style="font-family: 新細明體; color: #C0504D">所緣以修者然也。故人主誠正，則直士任事，而姦人伏匿矣。人主不正，則邪人得志，忠者隱蔽矣。夫人之所以莫</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">玉石而</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">瓜瓠者，何也？</span><span style="font-family:標楷體;
color:#C0504D">玉石堅，</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">不能入，故不</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">。無得於玉石，弗犯也。使人主執正持平，如從繩準高下，則群臣以邪來者，猶以卵投石，以火投水。故靈王好細腰，而民有殺食自飢也；</span><span style="font-family:標楷體;color:#C0504D">靈王，蓋楚靈王。殺食，省食。</span><span style="font-family: 新細明體; color: #C0504D">越王好勇，而民皆處危爭死。</span><span style="font-family:標楷體;
color:#C0504D">越王，勾踐。</span><span style="font-family: 新細明體; color: #C0504D">由此觀之，權勢之柄，其以移風易俗矣。堯為匹夫，不能仁化一里；桀在上位，令行禁止。由此觀之，賢不足以為治，而勢可以易俗，明矣。書曰，一人有慶，萬民賴之。此之謂也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">　　天下多眩於名聲，而寡察其實，</span><span style="font-family:
標楷體;color:#C0504D">寡，少也。察，明也。實，真偽之實。</span><span style="font-family: 新細明體; color: #C0504D">是故處人以譽尊，</span><span style="font-family:標楷體;color:#C0504D">處人，隱居也。以名譽見尊也。</span><span style="font-family: 新細明體; color: #C0504D">而遊者以辯顯。</span><span style="font-family:標楷體;
color:#C0504D">遊行之人，以辯辭自顯達。</span><span style="font-family: 新細明體; color: #C0504D">察其所尊顯，無他故焉，人主不明分數利害之地，而賢眾口之辯也。治國則不然，</span><span style="font-family:標楷體;color:#C0504D">然，如是也。</span><span style="font-family: 新細明體; color: #C0504D">言事者必究於法，而為行者必治於官。上操其名以責其實，臣守其。業</span><span style="font-family:
標楷體;color:#C0504D">業，事。</span><span style="font-family: 新細明體; color: #C0504D">以效其功，</span><span style="font-family:標楷體;color:#C0504D">效，致。</span><span style="font-family: 新細明體; color: #C0504D">言不得過其實，行不得踰其法，群臣輻&#20945;，莫敢專君。</span><span style="font-family:標楷體;color:#C0504D">專，制。</span><span style="font-family: 新細明體; color: #C0504D">事不在法律中，而可以便國佐治，必參五行之。陰考以觀其歸，並用周聽以察其化，不偏一曲，不黨一事，是以中立而&#24487;，運照海內，</span><span style="font-family:標楷體;color:#C0504D">中，正。</span><span style="font-family: 新細明體; color: #C0504D">群臣公正，莫敢為邪，</span><span style="font-family:標楷體;color:#C0504D">公，方。正，直。</span><span style="font-family: 新細明體; color: #C0504D">百官述職，務致其公&#36857;也。主精明於上，官勸力於下，姦邪滅&#36857;，庶功日進，</span><span style="font-family:標楷體;color:#C0504D">庶，眾。</span><span style="font-family: 新細明體; color: #C0504D">是以勇者盡於軍。</span><span style="font-family:標楷體;color:#C0504D">盡力於軍功也。</span><span style="font-family: 新細明體; color: #C0504D">亂國則不然，有眾咸譽者無功而賞，守職者無罪而誅。主上聞而不明，群臣黨而不忠，說談者遊於辯，脩行者競於往</span><span style="font-family:標楷體;color:#C0504D">。往，自益也。</span><span style="font-family: 新細明體; color: #C0504D">主上出令，則非之以與，法令所禁，則犯之邪。</span><span style="font-family:標楷體;
color:#C0504D">以黨與非謗上令，自邪姦也。</span><span style="font-family: 新細明體; color: #C0504D">為智者務為巧詐，為勇者務於&#39722;爭，大臣專權，下吏持勢，朋黨周比，以弄其上，國雖若存，古之人曰亡矣。且夫不治官職，而被甲兵，不隨南畝，而有賢聖之聲者，非所以都於國也。騏驥騄駬，天下之疾馬也，驅之不前，引之不止，雖愚者不加體焉。</span><span style="font-family:標楷體;color:#C0504D">加，猶止也。</span><span style="font-family: 新細明體; color: #C0504D">今治亂之機，轍&#36857;可見也，而世主莫之能察，此治道之所以塞。</span><span style="font-family:
標楷體;color:#C0504D">塞，猶閉也。</span><span style="font-family: 新細明體; color: #C0504D">權勢者，人主之車輿；爵祿者，人臣之轡銜也。是故人主處權勢之要，而持爵祿之柄，審緩急之度，而適取予之節，是以天下盡力而不倦。夫臣主之相與也，非有父子之厚，骨肉之親也，而竭力殊死，不辭其軀者，何也？勢有使之然也。昔者豫讓，中行文子之臣。</span><span style="font-family:標楷體;color:#C0504D">文子，晉大夫中行穆子之子荀寅也。</span><span style="font-family: 新細明體; color: #C0504D">智伯伐中行氏，并吞其地，豫讓背其主而臣智伯。智伯與趙襄子戰於晉陽之下，身死為戮，國分為三。</span><span style="font-family:標楷體;color:#C0504D">韓、魏、趙三分有之，此之福也。</span><span style="font-family: 新細明體; color: #C0504D">豫讓欲報趙襄子，</span><span style="font-family:標楷體;
color:#C0504D">欲為智伯報讎，殺趙襄子。</span><span style="font-family: 新細明體; color: #C0504D">漆身為厲，吞炭變音，擿齒易貌。夫以一人之心而事兩主，或背而去，或欲身徇之，豈其趨捨厚薄之勢異哉？人之恩澤使之然也。紂兼天下，朝諸侯，人&#36857;所及，舟&#27293;所通，莫不賓服。然而武王甲卒三千人，擒之於牧野。豈周民死節而殷民背叛哉？其主之德義厚而號令行也。夫疾風而波興，木茂而鳥集，相生之氣也。是故臣不得其所欲於君者，君亦不能得其所求於臣也。君臣之施者，相報之勢也。是故臣盡力死節以與君，〔君〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#8</span><span style="font-family: 新細明體; color: #C0504D">計（君）〔功〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#9</span><span style="font-family: 新細明體; color: #C0504D">垂爵以與臣。是故君不能賞無功之臣，臣亦不能死無德之君。君德不下流於民，而欲用之，如鞭&#36431;馬矣。是猶不待雨而求熟稼，必不可之數也。</span><span style="font-family:標楷體;color:#C0504D">數，術。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#C0504D">淮南鴻烈解卷之十四竟</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#1</span><span style="font-size:9.0pt;
line-height:150%;font-family:新細明體;color:#C0504D">『曰』，『白』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#2</span><span style="font-size:9.0pt;
line-height:150%;font-family:新細明體;color:#C0504D">『在』，『哀』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#3</span><span style="font-size:9.0pt;
line-height:150%;font-family:新細明體;color:#C0504D">脫『與』字，據集解本補。<span lang="EN-US"><br>
		<span style="background: lime">#4</span></span>脫『聖』字，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#5</span><span style="font-size:9.0pt;
line-height:150%;font-family:新細明體;color:#C0504D">脫『載』字，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#6</span><span style="font-size:9.0pt;
line-height:150%;font-family:新細明體;color:#C0504D">『臣』，『匡』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#7</span><span style="font-size:9.0pt;
line-height:150%;font-family:新細明體;color:#C0504D">『資』字洧，據集解本刪。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#8</span><span style="font-size:9.0pt;
line-height:150%;font-family:新細明體;color:#C0504D">『君』字脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#9</span><span style="font-size:9.0pt;
line-height:150%;font-family:新細明體;color:#C0504D">『君』，『功』字之誤，據集解本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
