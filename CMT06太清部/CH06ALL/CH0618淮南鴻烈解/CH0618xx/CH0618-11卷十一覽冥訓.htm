<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5"> 

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #993300">
		淮南鴻烈解卷之十一</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#993300">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#993300">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #993300">覽冥訓</span></b></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#993300">&nbsp;</span></b></p>
		<p style="margin:0cm;margin-bottom:.0001pt;line-height:150%">
		<span style="font-size:9.0pt;line-height:150%;font-family:新細明體;color:#993300">
		覽觀幽冥變化之端，至精感天，通達無極，故曰覽冥，因以題篇。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">
		　　昔者，師曠奏白雪之音，而神物為之下降，風雨暴至，平公</span><span style="font-family: 新細明體; color: red; background: lime"></span><span style="font-family: 新細明體; color: #993300">病，晉國赤地。</span><span style="font-family:標楷體;color:#993300">白雪，太一五十弦琴瑟樂名也。神物，即神化之物，謂玄鶴之屬來至，無頭鬼類操戈以舞也。平公，晉悼公之子彪也。</span><span style="font-family: 標楷體; color: red; background: lime"></span><span style="font-family:標楷體;color:#993300">病，篤疾。赤地，旱也。唯聖君能御此異，〔使〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#1</span><span style="font-family:標楷體;
color:#993300">無災耳。平公德（使）薄，不能堪，故篤病而大早也。</span><span style="font-family: 新細明體; color: #993300">庶女叫天，雷電下擊，景公臺隕，支體傷折，海水大出。</span><span style="font-family:標楷體;
color:#993300">庶賤之女，齊之寡婦，無子，不嫁，事姑謹敬。姑無男有女，女利母財，令母嫁婦。婦終不肯，女殺母以誣寡婦。婦不能自明，冤結叫天，天為作雷電下擊景公之臺。隕，壤也。毀（是）〔景〕</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#2</span><span style="font-family:標楷體;
color:#993300">公之支體，海水為之大溢出也。</span><span style="font-family: 新細明體; color: #993300">夫瞽師、庶女，位賤尚&#33864;，權輕飛羽，</span><span style="font-family:標楷體;color:#993300">尚，主也。&#33864;者，&#33864;耳，菜名也。幽、冀謂之檀菜，雒下謂之胡&#33864;。主是官者，至微賤也。瞽師、庶女之位復賤於主&#33864;之官，故曰權輕飛羽也。</span><span style="font-family: 新細明體; color: #993300">然而專精厲意，委務積神，上通九天，激厲至精。</span><span style="font-family:標楷體;color:#993300">九天，八方中央也。以精誠感之。</span><span style="font-family: 新細明體; color: #993300">由此觀之，上天之誅也，雖在壙虛幽間，遼遠隱匿，重襲石室，界障險阻，其無所逃之，亦明矣。</span><span style="font-family:標楷體;color:#993300">上天，上帝也。上帝神明。言人有罪惡，雖自隱蔽（</span><span style="font-family: 新細明體; color: red; background: lime"></span><span style="font-family:標楷體;color:#993300">）&#65339;竄〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#3</span><span style="font-family:標楷體;
color:#993300">藏，猶見誅害也。故曰無所逃也。</span><span style="font-family: 新細明體; color: #993300">武王伐紂，彼于孟津，陽侯之波，逆流而擊，</span><span style="font-family:標楷體;color:#993300">陽侯，陵陽國侯也。其國近水，溺死於水。其神能為大波，有所傷害，因謂之陽侯之波也。</span><span style="font-family: 新細明體; color: #993300">疾風晦冥，人馬不相見。於是武王左操黃鉞，右秉白旄，瞋目而撝之，曰，余任天下，誰敢害吾意者。於是風濟而波罷。</span><span style="font-family:標楷體;color:#993300">濟，止。</span><span style="font-family: 新細明體; color: #993300">魯陽公與韓搆難，戰酣日暮，援戈而偽之，日為之反三舍。</span><span style="font-family:標楷體;
color:#993300">魯陽，楚之縣公也，楚平王之孫，司馬子期之子，國語所謂魯陽文子。楚（替）「僭」</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#4</span><span style="font-family:標楷體;
color:#993300">號稱王，其守縣大夫皆稱公，故曰魯陽公。今南陽魯陽是也。酣，對戰合樂時也。撝日令反，卻行三舍。舍，次宿也。</span><span style="font-family: 新細明體; color: #993300">夫全性保真，不虧其身，遭急迫難，精通于天。若乃未始出其宗者，何為而不成。</span><span style="font-family:標楷體;color:#993300">精通于天者，謂聖人質成上通，為天所助。宗者，道之本也。謂性不外逸，生與道同也。</span><span style="font-family: 新細明體; color: #993300">夫死生同域不可脅淩，勇武一人，為三軍雄。</span><span style="font-family:
標楷體;color:#993300">武，士也。江淮間謂士（白）&#65339;曰&#65341;</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#5</span><span style="font-family:標楷體;color:#993300">武。</span><span style="font-family: 新細明體; color: #993300">彼直求名耳，而能自要者尚猶若此，又況夫宮天地，懷萬物，</span><span style="font-family:標楷體;color:#993300">以天地為宮室。懷，猶囊也。</span><span style="font-family: 新細明體; color: #993300">而友造化，</span><span style="font-family:標楷體;
color:#993300">造化，陰陽也，與之相朋友。</span><span style="font-family: 新細明體; color: #993300">含至和，直偶于人形，</span><span style="font-family:標楷體;color:#993300">外直偶與人同形，而內有大道也。</span><span style="font-family: 新細明體; color: #993300">觀九鑽一，知之所不知，</span><span style="font-family:標楷體;
color:#993300">九，謂九天。一，龜也。觀九天之變，鑽龜占兆，所不知事亦石然也。</span><span style="font-family: 新細明體; color: #993300">而心未嘗死者乎。</span><span style="font-family:標楷體;color:#993300">心未嘗死者，謂心生與道同者也，不與觀九鑽一等也。</span><span style="font-family: 新細明體; color: #993300">昔雍門子以哭見於孟嘗君，</span><span style="font-family:標楷體;color:#993300">雍門子，名周，善彈琴，又善哭。雍門，齊西門也。居近之，因以為氏。哭，猶歌也。見，猶感。孟嘗君，齊相田文。</span><span style="font-family: 新細明體; color: #993300">已，而陳辭通意，撫心發聲，孟嘗君為之增欷</span><span style="font-family:新細明體;color:#993300">鴃</span><span style="font-family: 新細明體; color: #993300">唈，流涕狼戾不可止。</span><span style="font-family:標楷體;color:#993300">增，重也。鴃唈，失聲</span><span style="font-family: 新細明體; color: #993300">也。狼戾，猶交橫也。</span><span style="font-family:標楷體;
color:#993300">鴃，讀鴛鴦之鴦也。唈，讀左傳璧女人姻姶之姶。</span><span style="font-family: 新細明體; color: #993300">精神形於內，而外諭哀於人心，此不傳之道。言能以精誠哀悲感傷人心，不可學而得之，故曰不傳之道也。使俗人不得其君形者而效其容，必為人笑。君形者，言至精為形也。故蒲且子之連鳥於百仞之上，</span><span style="font-family:標楷體;color:#993300">蒲且子，楚人，善弋射者。七尺曰仞也。</span><span style="font-family: 新細明體; color: #993300">而詹何之騖魚於大淵之中，此皆得清淨之道，太浩之和也。</span><span style="font-family:標楷體;color:#993300">詹何，楚人知道術者也。言其善鉤，令魚馳騖來趨鉤餌，故曰騖魚。得其精微，故曰太浩之和也。</span><span style="font-family: 新細明體; color: #993300">夫物類之相應，玄妙深微，知不能論，辯不能解。故東風至而酒湛溢，</span><span style="font-family:標楷體;color:#993300">東風，木風也。酒湛，清酒也。來物下湛，故曰湛。木味酸，酸風入酒，故酒醉而湛者沸溢，物類相感也。</span><span style="font-family: 新細明體; color: #993300">蠶咡絲而商弦絕，或感之也。</span><span style="font-family:標楷體;
color:#993300">老蠶上下絲於口，故曰咡絲。新絲出，故絲脆，商於五音最細而急，故絕也。咡或作珥。蠶老時，絲在身中正黃，達見于外如珥也。商，西方金音也。蠶，午火也。火壯金囚，應商而已，或有新故相感者也。</span><span style="font-family: 新細明體; color: #993300">畫隨灰而月運闕，鯨魚死而彗星出，或動之也。</span><span style="font-family:標楷體;color:#993300">運，讀連圍之圍也。運者，軍也。將有軍事相圍守，則月運出也。以蘆草灰隨牖下月光中令圜畫，缺其一面，則月運亦缺於上也。鯨魚，大魚，蓋長數里，死於海邊。魚之身賤也，彗星為變異，人之害也，類相動也。</span><span style="font-family: 新細明體; color: #993300">故聖人在位，懷道而不言，澤及萬民。</span><span style="font-family:
標楷體;color:#993300">聖人行自然無為之道，故澤及萬民也。</span><span style="font-family: 新細明體; color: #993300">君臣乖心，則背譎見於天，神氣相應，徵矣。</span><span style="font-family:標楷體;
color:#993300">日旁五色氣，在兩邊外出為背，外向為譎，內向為珥，在上外出為冠也。</span><span style="font-family: 新細明體; color: #993300">故山雲草莽，水雲魚鱗，山中氣出雲似草木，水氣出雲似魚鱗。旱雲煙火，涔雲波水，各像其形類，所以感之。</span><span style="font-family:標楷體;color:#993300">早雲，亢陽氣，似煙火。涔，大滀水也。雲出於涔，似波水也。</span><span style="font-family: 新細明體; color: #993300">夫陽燧取火於日，方諸取露於月，</span><span style="font-family:
標楷體;color:#993300">夫，讀大夫之夫，已說在上。一說水火從太極來，在人手中，非所能說知。</span><span style="font-family: 新細明體; color: #993300">天地之間，巧歷不能舉其數，</span><span style="font-family:標楷體;
color:#993300">巧，工也。天地之間，物類相感者眾多，雖工為歷術者，不能悉舉其數也。</span><span style="font-family: 新細明體; color: #993300">手徵忽怳，不能覽其光。</span><span style="font-family:標楷體;color:#993300">言手雖覽得徵物，不能得其光。一說天道廣大，手雖能徵其忽怳無形者，不能覽得日月之光也。</span><span style="font-family: 新細明體; color: #993300">然以掌握之中，引類於太極之上，</span><span style="font-family:
標楷體;color:#993300">太極，天地始形之時也。上，猶初也。</span><span style="font-family: 新細明體; color: #993300">而水火可立致者，陰陽同氣相動也。</span><span style="font-family:標楷體;color:#993300">動猶化也。</span><span style="font-family: 新細明體; color: #993300">此傳說之所以騎辰尾也。</span><span style="font-family:標楷體;
color:#993300">言殷王武丁夢得賢人，使工寫其像，旁求之，得傅說於傅巖，遂以為相，為高宗成八十一符，致中興也。死託精於辰尾之星，一名策也。<span lang="EN-US"><br>
		</span></span><span style="font-family: 新細明體; color: #993300">
		　　故至陰飂飂，至陽赫赫，兩者交接成和，而萬物生焉。眾雄而無雌，又何化之所能造乎。所謂不言之辯，不道之道也。故召遠者使無為焉，</span><span style="font-family:標楷體;color:#993300">遠者，四夷也。欲致化四夷者，當以無為。無為，則夷荒自至也。</span><span style="font-family: 新細明體; color: #993300">親近者使無事焉，</span><span style="font-family:標楷體;
color:#993300">近者，諸夏也。欲親近者，當以無事。無事，則近人自親附之。</span><span style="font-family: 新細明體; color: #993300">惟夜行者為能有之。</span><span style="font-family:標楷體;color:#993300">夜行，喻陰行也。陰行神化，故能有天下也。一說言入道者如夜行幽冥之中，為能有召遠親近之道也。</span><span style="font-family: 新細明體; color: #993300">故卻走馬以糞，而車軌不接於遠方之外，</span><span style="font-family:
標楷體;color:#993300">卻走馬以糞，老子辭也。止馬不以走，但以糞糞曰也，行至德之效也。一說國君無道，則戎馬生於郊，無事，止走馬以糞田也，故兵車之軌不接遠方之外。兩輪之間為軌也。</span><span style="font-family: 新細明體; color: #993300">是謂坐馳陸沈，晝冥宵明，言坐行神化，疾於馳傳，沈浮冥明，與道合也。以冬鑠膠，以夏造冰。夫道者，無私就也，無私去也，能者有餘，拙者不足，</span><span style="font-family:標楷體;color:#993300">言以非時鑠膠造冰，難成之也。天道無私就去，能行道，功有餘也。</span><span style="font-family: 新細明體; color: #993300">順之者利，逆之者凶。譬如隋侯之珠，和氏之璧，得之者富，失之者貧。</span><span style="font-family:標楷體;color:#993300">隋侯，漢東之國，姬姓諸侯也。隋侯見大蛇傷斷，以藥傅之，後蛇於江中銜大珠以報之，因曰隋侯之珠，蓋明月珠也。楚人卞和得美玉璞於荊山之下，以獻武王，王以示玉人，玉人以為石，刖其左足。文王即位，復獻之，以為石，刖其右足。抱璞不釋而泣血。及成王即位，又獻之。成王曰，先君輕刖而重剖石。遂剖視之，果得美玉，以為璧，蓋純白夜光。文玉在春秋前，成王不以告，故不書也。</span><span style="font-family: 新細明體; color: #993300">得失之度，深微窈冥，難以知論，不可以辯說也。何以知其然，今夫地黃主屬骨，而甘草主生肉之藥也，以其屬骨，責其生肉，以其生肉，論其屬骨，是猶王孫綽之欲倍偏枯之藥而欲以生殊死之人，亦可謂失論矣。</span><span style="font-family:標楷體;color:#993300">王孫綽蓋周人也。曰衛人王孫賈之後也。言一劑藥愈偏枯之病，欲倍其劑以生已死之人也。</span><span style="font-family: 新細明體; color: #993300">若夫以火能焦木也，因使銷金，則道行矣。若以磁石之能連鐵也，而求其引瓦則難矣。物固不可以輕重論也。夫燧之取火於日，磁石之引鐵，蟹之敗漆，</span><span style="font-family:標楷體;color:#993300">以蟹置漆中，則敗壞不燥，不任用也。</span><span style="font-family: 新細明體; color: #993300">葵之鄉日，雖有明智，弗能然也。</span><span style="font-family:
標楷體;color:#993300">然，猶明也。</span><span style="font-family: 新細明體; color: #993300">故耳目之察，不足以分物理，心意之論，不足以定是非。故以智為治者，難以持國，唯通于太和而持自然之應者，為能有之。</span><span style="font-family:標楷體;color:#993300">能有持國之術。<span lang="EN-US"><br>
		</span></span><span style="font-family: 新細明體; color: #993300">
		　　故曉山崩，而薄落水涸，</span><span style="font-family:標楷體;color:#993300">嶢山，在雍州也。薄落水在馮翊（臨晉）</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#6</span><span style="font-family:標楷體;
color:#993300">臨晉山，窮相通也。一曰，薄落，涇水也。</span><span style="font-family: 新細明體; color: #993300">區冶生，而淳鈞之劍成，</span><span style="font-family:標楷體;color:#993300">區，讀歌謳也。區，越人，善冶劍工也。淳鈞，古大銳劍也。</span><span style="font-family: 新細明體; color: #993300">紂為無道，左強在側，</span><span style="font-family:標楷體;
color:#993300">左強，紂之諛臣也。教紂無道，勸以貪淫也。</span><span style="font-family: 新細明體; color: #993300">太公並世，故武王之功立。</span><span style="font-family:標楷體;color:#993300">立，成。</span><span style="font-family: 新細明體; color: #993300">由是觀之，利害之路，禍福之門，不可求而得也。</span><span style="font-family:標楷體;color:#993300">言其門戶不可豫求而得知也。忽然來至，無形逃也。</span><span style="font-family: 新細明體; color: #993300">夫道之與德，若韋之與革，遠之則邇，近之則遠，</span><span style="font-family:標楷體;color:#993300">革之質象道，韋之質象德。欲遠去之，道反在人側，欲以事求之，去人已遠也。無事者近人，有事者遠人。</span><span style="font-family: 新細明體; color: #993300">不得其道，若觀鯈魚。</span><span style="font-family:標楷體;
color:#993300">鯈魚，小魚也，在水中可觀見，見而不可得，道亦如之。</span><span style="font-family: 新細明體; color: #993300">故聖若鏡，不將不迎，</span><span style="font-family:標楷體;color:#993300">將，送。</span><span style="font-family: 新細明體; color: #993300">應而不藏，</span><span style="font-family:標楷體;
color:#993300">應，猶隨也。謂鏡隨人形好醜，不有藏匿者也。</span><span style="font-family:新細明體;
color:#993300">故萬</span><span style="font-family: 新細明體; color: #993300">化而無傷。其得之，乃失之，其失之，非乃得之也。</span><span style="font-family:標楷體;color:#993300">自謂得，是乃失道者也。自謂失道，未必不得道也。</span><span style="font-family: 新細明體; color: #993300">今夫調弦者，叩宮宮應，彈角角動，此同聲相和者也。</span><span style="font-family:標楷體;color:#993300">叩大宮則少宮應，彈大角則少角動，故曰同音相和。</span><span style="font-family: 新細明體; color: #993300">夫有改調一弦，其於五音無所比，鼓之而二十五弦皆應，此未始異於聲，而音之君已形也。</span><span style="font-family:標楷體;color:#993300">一弦，宮音也，音之君也，故二十五弦皆和也。一說，改調一弦，不比五音，調一聲宮音也，故曰未始異於聲也。五主於一聲，故曰音之君已形。君，主。形，見也。</span><span style="font-family: 新細明體; color: #993300">故通於太和者，惛若純醉而甘臥，以遊其中，而不知其所由至也。</span><span style="font-family:標楷體;color:#993300">太和，謂等死生之和，齊窮達之端。其中道之中也，不自知所至此也。</span><span style="font-family: 新細明體; color: #993300">純溫以淪，鈍悶以終，若未始出其宗，</span><span style="font-family:
標楷體;color:#993300">純，一也。溫，和也。淪，沒也，（倫）〔喻〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#7</span><span style="font-family:標楷體;
color:#993300">潛伏也。鈍悶，無情也。欲終始</span><span style="font-family: 新細明體; color: #993300">於道。宗，本也。若未有其形。是謂大通。今夫赤螭、青&#34412;之遊冀州也，</span><span style="font-family:標楷體;color:#993300">赤螭、青&#34412;，皆龍屬也。</span><span style="font-family: 新細明體; color: #993300">天清地定，毒獸不作，飛鳥不駭，入榡薄，食薦梅，</span><span style="font-family:標楷體;
color:#993300">薦梅，草實也，狀如桑椹，其色赤，生江濱也。</span><span style="font-family: 新細明體; color: #993300">噆味含甘，步不出頃畝之區，而蛇&#40019;輕之，以為不能與之爭於江海之中。</span><span style="font-family:
標楷體;color:#993300">噆味，長美也。蛇&#40019;自以為能勝赤螭青&#34412;。</span><span style="font-family: 新細明體; color: #993300">若乃至於玄雲之素朝，</span><span style="font-family:標楷體;color:#993300">玄，黑也。素，白也。黑雲升合於明朝也。</span><span style="font-family: 新細明體; color: #993300">陰陽交爭，降扶風，雜凍雨，扶搖而登之，</span><span style="font-family:
標楷體;color:#993300">降，下也。扶風，疾風也。凍雨，暴雨也。扶搖，發動也。登，上。上風雨而去。</span><span style="font-family: 新細明體; color: #993300">威動天地，聲震海內，</span><span style="font-family:標楷體;
color:#993300">四海之內悉畏之也。</span><span style="font-family: 新細明體; color: #993300">蛇&#40019;著泥百仞之中，</span><span style="font-family:標楷體;color:#993300">百仞，七百尺也。波深曰仞，傳日，仞溝洫也。</span><span style="font-family: 新細明體; color: #993300">熊羆匍匐丘山磛巖，虎豹襲穴而不敢咆，</span><span style="font-family:
標楷體;color:#993300">襲，入。咆，&#22071;。</span><span style="font-family: 新細明體; color: #993300">&#29480;狖顛蹶而失木枝，</span><span style="font-family:標楷體;color:#993300">狖，讀中山人相遺物之遺也。狖，&#29480;屬也，長尾而昂鼻也。</span><span style="font-family: 新細明體; color: #993300">又況直蛇&#40019;之類乎。鳳凰之翔至德也，</span><span style="font-family:
標楷體;color:#993300">雄曰鳳，雌曰凰。為至德之君而來翔也。</span><span style="font-family: 新細明體; color: #993300">雷霆不作，風雨不興，川谷不澹，</span><span style="font-family:標楷體;color:#993300">澹，溢。</span><span style="font-family: 新細明體; color: #993300">草木不搖，而燕雀佼之，以為不能與之爭於宇宙之間。</span><span style="font-family:標楷體;color:#993300">燕雀自以為能佼健於鳳凰也。佼或作詨。詨，哭也。宇，屋簷也。宙，棟梁也。易曰，上棟下宇也。</span><span style="font-family: 新細明體; color: #993300">還至其曾逝萬仞之上，翱翔四海之外，</span><span style="font-family:
標楷體;color:#993300">曾，猶高也。逝，猶飛也。一曰回也。翼一上一下曰&#32762;，不搖曰翔。外，猶表也。</span><span style="font-family: 新細明體; color: #993300">過崑崙之疏圃，飲砥柱之湍瀨，</span><span style="font-family:
標楷體;color:#993300">疏圃在崑崙之上。過，猶歷也。砥柱，河之隘也，在河東大陽之東。</span><span style="font-family: 新細明體; color: red; background: lime"></span><span style="font-family: 新細明體; color: #993300">，</span><span style="font-family: 新細明體; color: red; background: lime"></span><span style="font-family: 新細明體; color: #993300">水，至疾。瀨，清。皆激</span><span style="font-family: 新細明體; color: red; background: lime"></span><span style="font-family: 新細明體; color: #993300">急流。邅回蒙汜之渚，</span><span style="font-family:標楷體;
color:#993300">邅回猶尚佯也，蒙汜曰所出之地也，池決復入為渚。渚，小洲也。</span><span style="font-family: 新細明體; color: #993300">尚佯冀州之際，徑躡都廣，入日抑節，</span><span style="font-family:標楷體;color:#993300">躡，至也。都廣，東南之山名也。眾帝所自上下也。言鳳凰過廣都之野，送日入於抑節之地，言其翔之廣也。躡或作絕也。徑，過。絕，歷也。</span><span style="font-family: 新細明體; color: #993300">羽翼弱水，暮宿風穴，</span><span style="font-family:標楷體;
color:#993300">濯羽翼於弱水之上。風穴，北方寒風從地出也。</span><span style="font-family: 新細明體; color: #993300">當此之時，鴻鵠鶬&#40470;莫不憚驚伏竄，注喙江裔，</span><span style="font-family:標楷體;
color:#993300">注喙，喙注地不敢動也。裔，邊也。</span><span style="font-family: 新細明體; color: #993300">又況直燕雀之類乎。此明於小動之&#36857;，而不知大節之所由者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　昔者，王良、造父之御也，</span><span style="font-family:
標楷體;color:#993300">王良，晉大夫御無恤子良也，所謂御良也。一名孫無政。為趙簡子御，死而託精於天駟星，天文有王良星是也。造父，贏姓，伯翳之後，飛廉之子，為周穆王御。</span><span style="font-family: 新細明體; color: #993300">上車攝轡，馬為整齊而歛諧，</span><span style="font-family:標楷體;
color:#993300">整齊，不差。歛諧，馬容體足調諧也。投足調均，勞逸若一，一，同心。</span><span style="font-family: 新細明體; color: #993300">心怡氣和，體便輕畢，畢，疾也。安勞樂進，馳騖若滅，</span><span style="font-family:標楷體;
color:#993300">滅，沒也。言疾也。</span><span style="font-family: 新細明體; color: #993300">左右若鞭，周旋若環，</span><span style="font-family:標楷體;color:#993300">左右，謂騑驂也。步趨之力，若被鞭矣。一說，言掉鞭教諭其易也。周旋若環，如人志也。</span><span style="font-family: 新細明體; color: #993300">世皆以為巧，然未見其貴者也。若夫鉗且、大丙之御，</span><span style="font-family:標楷體;color:#993300">此二人，太一之御也。一說，古得道之人，以神氣御陰陽也。</span><span style="font-family: 新細明體; color: #993300">除轡銜，去鞭棄策，車莫動而自舉，馬莫使而自走也。但以車馬為主耳，神氣扶之也。日行月動，星燿而玄運，</span><span style="font-family:標楷體;color:#993300">耀，有也。玄，天也。運，行也。</span><span style="font-family: 新細明體; color: #993300">電奔而鬼騰，進退屈伸，不見朕垠，</span><span style="font-family:
標楷體;color:#993300">朕，兆朕也。垠，形狀也。</span><span style="font-family: 新細明體; color: #993300">故不招指，不咄叱，過歸鴈於碣石，言其御疾，到自息止，乃使北歸於碣石之山，</span><span style="font-family:標楷體;color:#993300">而中之鴈得之過去也。</span><span style="font-family: 新細明體; color: #993300">過，讀責過之過。軼鴨雞於姑餘，</span><span style="font-family:標楷體;color:#993300">自後過前曰軼也。姑餘，山名，在吳也。鶤雞，鳳凰之別名也。言其御疾，自碣石過歸鴈，便復東南，軼過鶤雞於姑餘山也。</span><span style="font-family: 新細明體; color: #993300">騁若飛，騖若絕，縱失躡風，追猋歸，</span><span style="font-family:
標楷體;color:#993300">縱，履也。足疾及箭矢。躡，蹈也。一說，矢在後，不能及，故言縱。其行疾，能及矢，言躡。追猋及之。猋，光中有影者。忽然便歸，皆及此，言疾也。</span><span style="font-family: 新細明體; color: #993300">朝發槫桑，日入落棠。</span><span style="font-family:標楷體;
color:#993300">槫桑，日所出也。落棠，山名，日所入也。</span><span style="font-family: 新細明體; color: #993300">此假弗用而能以成其用者也。</span><span style="font-family:標楷體;color:#993300">弗用，無為。</span><span style="font-family: 新細明體; color: #993300">非慮思之察，手爪之巧也，嗜欲形於胸中，而精神踰於六馬，此以弗御御之者也。</span><span style="font-family:標楷體;color:#993300">言藏嗜欲之形於胸臆之中。踰，和也。以弗御御之，以道術御也。</span><span style="font-family: 新細明體; color: #993300">昔者，黃帝治天下，而力牧、太山稽輔之，</span><span style="font-family:
標楷體;color:#993300">力牧、太山稽，黃帝師。孟子曰王者師臣也。</span><span style="font-family: 新細明體; color: #993300">以治日月之行律，</span><span style="font-family:標楷體;color:#993300">律，度也。</span><span style="font-family: 新細明體; color: #993300">治陰陽之氣，節四時之度，正律歷之數，別男女，異雌雄，明上下，等貴賤，使強不掩弱，眾不暴寡，人民保命而不夭，</span><span style="font-family:標楷體;color:#993300">安其性命，不夭折也。</span><span style="font-family: 新細明體; color: #993300">歲時熟而不凶，</span><span style="font-family:標楷體;color:#993300">不凶，無災害也。</span><span style="font-family: 新細明體; color: #993300">百官正而無私，</span><span style="font-family:標楷體;
color:#993300">皆在公也。</span><span style="font-family: 新細明體; color: #993300">上下調而無尤，</span><span style="font-family:標楷體;color:#993300">君臣調和，無尤過也。</span><span style="font-family: 新細明體; color: #993300">法令明而不闇，輔佐公而不阿，</span><span style="font-family:標楷體;color:#993300">卿士公正，不立私曲從也。</span><span style="font-family: 新細明體; color: #993300">田者不侵畔，漁者不爭隈，</span><span style="font-family:標楷體;
color:#993300">隈，曲深處，魚所聚也。</span><span style="font-family: 新細明體; color: #993300">道不拾遺，市不豫賈，城郭不關，</span><span style="font-family:標楷體;color:#993300">關，閉也。</span><span style="font-family: 新細明體; color: #993300">邑無盜賊，鄙旅之人相讓以財，</span><span style="font-family:標楷體;color:#993300">言所有余。</span><span style="font-family: 新細明體; color: #993300">狗彘吐菽粟於路而無忿爭之心，於是日月精明，星辰不失其行，風雨時節，五穀登熟，虎狼不妄噬，鷙鳥不妄搏，鳳凰翔於庭，</span><span style="font-family:標楷體;color:#993300">翔，猶止也。</span><span style="font-family: 新細明體; color: #993300">麒麟遊於郊，</span><span style="font-family:標楷體;color:#993300">遊，行也？郊，邑外也。</span><span style="font-family: 新細明體; color: #993300">青龍進駕，飛黃伏皂，</span><span style="font-family:標楷體;
color:#993300">飛黃，乘黃也，出西方，狀如狐，背上有角，壽千歲。皂，櫪也。</span><span style="font-family: 新細明體; color: #993300">諸北、儋耳之國莫不獻其貢職。</span><span style="font-family:標楷體;color:#993300">皆北極夷國也。</span><span style="font-family: 新細明體; color: #993300">然猶未及處戲氏之道也。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　往古之時，四極廢，九州裂，</span><span style="font-family:標楷體;color:#993300">裂，分也。廢，頓也。</span><span style="font-family: 新細明體; color: #993300">天不兼覆，地不周載，火爁炎而不滅，水浩洋而不息，</span><span style="font-family:標楷體;
color:#993300">息，消。</span><span style="font-family: 新細明體; color: #993300">猛獸食顓民，</span><span style="font-family:標楷體;color:#993300">顓，善。</span><span style="font-family: 新細明體; color: #993300">鷙鳥攫老弱。</span><span style="font-family:標楷體;color:#993300">攫，撮。</span><span style="font-family: 新細明體; color: #993300">於是女媧鍊五色石以補蒼天，</span><span style="font-family:標楷體;
color:#993300">女媧，陰帝，佐虙戲治者也。三皇時，天不足西北，故補之。師說如此。</span><span style="font-family: 新細明體; color: #993300">斷鼇足以立四極，</span><span style="font-family:標楷體;color:#993300">鼇，大龜。天廢頓，以鼇足柱之。楚詞曰，鼇載山下，其何以安之是也。</span><span style="font-family: 新細明體; color: #993300">殺黑龍以濟冀州，</span><span style="font-family:標楷體;
color:#993300">黑龍，水精也。力牧、太稽殺之以止雨也。濟，朝也。冀，九州中，謂今四海之內。</span><span style="font-family: 新細明體; color: #993300">積蘆灰以止淫水。</span><span style="font-family:標楷體;
color:#993300">蘆，葦也。生於水，故積聚其灰以止淫水。平地出水為淫水。</span><span style="font-family: 新細明體; color: #993300">蒼天補，四極正，淫水涸，冀州平，狡蟲死，顓民生。</span><span style="font-family:標楷體;
color:#993300">蟲，狩。</span><span style="font-family: 新細明體; color: #993300">背方州，抱圓天，</span><span style="font-family:標楷體;color:#993300">方州，地也。</span><span style="font-family: 新細明體; color: #993300">和春陽夏，殺秋約冬，枕方寢繩，</span><span style="font-family:標楷體;color:#993300">方，&#27032;四寸也。寢繩，（真）&#65339;直〕</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#8</span><span style="font-family:標楷體;
color:#993300">身而臥也。</span><span style="font-family: 新細明體; color: #993300">陰陽之所壅沈不通者，竅理之，逆氣戾物傷民厚積者，絕止之。</span><span style="font-family:標楷體;color:#993300">逆氣，亂氣也。傷害民物之積財，故絕止也。</span><span style="font-family: 新細明體; color: #993300">嘗此之時，臥倨倨，興眄眄，</span><span style="font-family:標楷體;
color:#993300">倨倨，臥無思慮也。倨，讀虛曰之虛也。眄眄然，視無智巧貌也。</span><span style="font-family: 新細明體; color: #993300">一自以為馬，一自以為牛，其行蹎蹎，其視瞑，</span><span style="font-family:標楷體;
color:#993300">蹎，讀填窴之填。</span><span style="font-family: 新細明體; color: #993300">侗然皆得其和，莫知所由生，浮遊不知所求，魍魎不知所往。當此之時，禽獸蝮蛇無不匿其爪牙，藏其螫毒，無有攫噬之心。考其功烈，上際九天，下契黃壚，</span><span style="font-family:標楷體;color:#993300">上與九天交接，下契至黃壚。黃泉下有壚土也。壚，讀繩纑之纑。</span><span style="font-family: 新細明體; color: #993300">名聲被後世，光輝重萬物。</span><span style="font-family:標楷體;
color:#993300">使萬物有光輝也</span><span style="font-family: 新細明體; color: #993300">。乘雷車，服駕應龍，驂青&#34412;，</span><span style="font-family:標楷體;color:#993300">駕應德之龍。在中為服，在旁為驂。有角為龍，無角為&#34412;。一說，應龍，有翼之龍也。</span><span style="font-family: 新細明體; color: #993300">援絕瑞，席蘿圖，</span><span style="font-family:標楷體;
color:#993300">珠絕之瑞應，援而致之也。羅列圖籍，以為席蓐。一說，羅圖，車上席也。</span><span style="font-family: 新細明體; color: #993300">黃雲絡，前白螭，後奔蛇，</span><span style="font-family:標楷體;color:#993300">絡，讀道路之路也，謂車之垂絡也。黃雲之氣絡其車，白螭導在於前。奔蛇，騰蛇也。從在於後。皆瑞應也。</span><span style="font-family: 新細明體; color: #993300">浮遊消搖，道鬼神，登九天，</span><span style="font-family:標楷體;
color:#993300">九天，八方中央。</span><span style="font-family: 新細明體; color: #993300">朝帝於靈門，</span><span style="font-family:標楷體;color:#993300">在朝於上帝靈門也。</span><span style="font-family: 新細明體; color: #993300">宓穆休于太祖之下，</span><span style="font-family:標楷體;color:#993300">宓，寧也。穆，和也。休，息也。太祖，道之大宗也。</span><span style="font-family: 新細明體; color: #993300">然而不彰其功，不揚其聲，彰，揚皆明。隱真人之道，以從天地之固然。</span><span style="font-family:標楷體;color:#993300">隱，藏也。真人，真德之人。固，自然也。</span><span style="font-family: 新細明體; color: #993300">何則？道德上通，而智故消滅也。</span><span style="font-family:
標楷體;color:#993300">智固巧詐。<span lang="EN-US"><br>
		</span></span><span style="font-family: 新細明體; color: #993300">
		　　逮至夏桀之時，主闇晦而不明，道瀾漫而不修，</span><span style="font-family:標楷體;color:#993300">仁義道不復修設，故曰瀾漫。</span><span style="font-family: 新細明體; color: #993300">棄捐五帝之恩刑，推蹶三王之法籍，是以至德滅而不揚，帝道揜而不興，</span><span style="font-family:標楷體;color:#993300">興，舉也。</span><span style="font-family: 新細明體; color: #993300">舉事戾蒼天，發號逆四時。</span><span style="font-family:標楷體;color:#993300">戾，反也。</span><span style="font-family: 新細明體; color: #993300">春秋縮其和，天地除其德，</span><span style="font-family:標楷體;
color:#993300">縮，藏也。言和氣不復行也。言其所施日惡，不自知也。故曰除其德也。</span><span style="font-family: 新細明體; color: #993300">仁君處位而不安，大夫隱道而不言，</span><span style="font-family:標楷體;color:#993300">不為民所安，隱仁義之道，不正諫直言也。論語曰，國無道，危行言遜也。</span><span style="font-family: 新細明體; color: #993300">群臣準上意而懷當，</span><span style="font-family:標楷體;
color:#993300">準，望也。懷，思也。當，合也。取合主意，不復以道正諫也。</span><span style="font-family: 新細明體; color: #993300">疏骨肉而自容，邪人參耦比周而陰謀，</span><span style="font-family:標楷體;color:#993300">陰謀，私謀也。</span><span style="font-family: 新細明體; color: #993300">居君臣父子之間，而競載（橋）〔驕〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#9</span><span style="font-family: 新細明體; color: #993300">主而像其意，</span><span style="font-family:標楷體;color:#993300">像，猶隨也。</span><span style="font-family: 新細明體; color: #993300">亂人以成其事，是故君臣乖而不親，骨肉疏而不附，植社槁而&#22709;裂。</span><span style="font-family:標楷體;color:#993300">言不禋於神也。</span><span style="font-family: 新細明體; color: #993300">容臺振而掩覆，</span><span style="font-family:標楷體;color:#993300">容臺，行禮容之臺，言不能行禮，故天文振動而敗之。</span><span style="font-family: 新細明體; color: #993300">犬群&#22071;而入淵，</span><span style="font-family:標楷體;
color:#993300">言將滅壞，犬失其主，故&#22071;而入淵也。一說，言犬禍也。</span><span style="font-family: 新細明體; color: #993300">豕銜蓐而席澳，</span><span style="font-family:標楷體;color:#993300">豕銜其蓐席入之澳，言豕禍。一說銜蓐自藏處也。</span><span style="font-family: 新細明體; color: #993300">美人挐首墨面而不容，</span><span style="font-family:標楷體;
color:#993300">〔挐〕</span><span lang="EN-US" style="font-size: 9.0pt; line-height: 150%; font-family: 標楷體; color: #993300; background: lime">#10</span><span style="font-family:標楷體;color:#993300">首，亂頭也。草與髮并編為挐首。不修容飭也。</span><span style="font-family: 新細明體; color: #993300">曼聲吞炭內閉而不歌，</span><span style="font-family:標楷體;
color:#993300">曼聲，善歌也。見世亂哀將滅，故吞炭自敗音聲，閉氣不復動也。</span><span style="font-family: 新細明體; color: #993300">喪不盡其哀，獵不聽其樂，</span><span style="font-family:標楷體;color:#993300">言時亂禮壞，不盡在哀。樂崩，故不復聽田獵之樂。</span><span style="font-family: 新細明體; color: #993300">西老折勝，黃神嘯吟，</span><span style="font-family:標楷體;
color:#993300">西王母折其頭上所載勝，為時無法度。黃帝之神傷道之衰，故嘯吟而長嘆也。</span><span style="font-family: 新細明體; color: #993300">飛鳥鍛翼，走獸廢腳，</span><span style="font-family:標楷體;color:#993300">鍛翼，縱翼也。廢腳，跛蹇也。言桀無道，田獵煩數，鳥獸悉被創夷，鍛翼廢腳也。</span><span style="font-family: 新細明體; color: #993300">山無峻榦，澤無洼水，</span><span style="font-family:標楷體;
color:#993300">峻榦，美材也。洼水，渟水。言山澤不以時故也。</span><span style="font-family: 新細明體; color: #993300">狐狸首穴，馬牛放失，田無立禾，路無莎薠。</span><span style="font-family:標楷體;
color:#993300">莎薠，讀猿猴蹯噪之蹯。狀如葴，葴如葮也。莎，草名也。</span><span style="font-family: 新細明體; color: #993300">金積折廉璧襲無理，</span><span style="font-family:標楷體;color:#993300">金氣積聚，折其鋒廉也。璧，文。襲，重。言用之煩數；皆鈍，無復文理也。璧，讀辟也。</span><span style="font-family: 新細明體; color: #993300">磬龜無腹，</span><span style="font-family:標楷體;
color:#993300">磬，空也。象磬，數鑽以卜，故空盡無腹也。言桀為無道，不修仁德，但數占龜，莫得（古）〔吉〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#11</span><span style="font-family:標楷體;
color:#993300">兆也。詩云，握粟出卜，自何能穀。又曰，我龜既厭，不我告猶是也。</span><span style="font-family: 新細明體; color: #993300">蓍策曰施。</span><span style="font-family:標楷體;color:#993300">易曰，再三瀆，瀆則不告也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #993300">　　晚世之時，七國異族，諸侯制法，各殊習俗，</span><span style="font-family:標楷體;color:#993300">晚世，春秋之後，戰國之末。七國，齊、楚、燕、趙、韓、魏、秦也。齊姓田，楚姓&#33417;，燕姓姚，趙姓趙，韓姓韓，魏姓魏，秦姓嬴，故異族也。</span><span style="font-family: 新細明體; color: #993300">從橫間之，舉兵而相角，</span><span style="font-family:標楷體;
color:#993300">蘇秦約從，張儀連橫，南與北合為從，西與束合為橫。故曰，從橫成則秦帝也。</span><span style="font-family: 新細明體; color: #993300">攻城檻殺，覆高危安，掘墳墓，楊人骸，大衝車，高重京，</span><span style="font-family:標楷體;color:#993300">衝車，大鐵著其轅端，馬被甲，車被兵，所以衝於敵城也。古者伐不敬，取其鯨鯢，收其骸尸，聚土而瘞之，以為京觀，故曰高重壘，京觀也。</span><span style="font-family: 新細明體; color: #993300">除戰道，便死路，犯嚴敵，殘不義，百往一反，名聲苟盛也。</span><span style="font-family:標楷體;color:#993300">言百人行戰皆死，一人得還反也。一說，百人行伐，一反得勝耳。</span><span style="font-family: 新細明體; color: #993300">是故質壯輕足者為甲卒，</span><span style="font-family:標楷體;
color:#993300">甲，錯也。在車曰士，步曰卒。</span><span style="font-family: 新細明體; color: #993300">千里之外，家老羸弱悽愴於內，廝徒馬圉，軵車奉饟，</span><span style="font-family:標楷體;color:#993300">&#21422;，役。徒，眾也。牛曰放，馬曰圉。軵，推也。饟，資糧也。軵，讀楫拊之拊也。</span><span style="font-family: 新細明體; color: #993300">道（馬）〔路〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#12</span><span style="font-family: 新細明體; color: #993300">遼遠，霜雪亟集，短褐不完，</span><span style="font-family:標楷體;color:#993300">短褐，處器物之人也。短，或作短字。褐，毛布，如今之馬衣也。不完，言民窮也。</span><span style="font-family: 新細明體; color: #993300">人羸車弊，泥塗至膝，相&#25658;於道，奮首於路，</span><span style="font-family:
標楷體;color:#993300">&#25658;，引也。奮首，民疲於役，頓化於路，僅能搖頭耳。言疲困也，故曰奮首。</span><span style="font-family: 新細明體; color: #993300">身枕格而死。</span><span style="font-family:標楷體;
color:#993300">格，榜淋也。言收民役賦不畢者，榜之於格上，不得下，故曰枕格而死也。</span><span style="font-family: 新細明體; color: #993300">所謂兼國有地者，伏尸數十萬，破車以千百數，傷弓弩矛戟矢石之創者扶舉於路，故世至於枕人頭，食人肉，葅人肝，飲人血，甘之於芻豢。</span><span style="font-family:標楷體;color:#993300">甘，猶嗜也。</span><span style="font-family: 新細明體; color: #993300">故自三代以後者，天下未嘗得安其情性，而樂其習俗，保其脩命，天而不夭於人虐也。</span><span style="font-family:標楷體;color:#993300">虐，害。</span><span style="font-family: 新細明體; color: #993300">所以然者何也？諸侯力征，天下合而為一家。逮至當今之時，天子在上位，</span><span style="font-family:
標楷體;color:#993300">天子，嘆孝武皇帝。</span><span style="font-family: 新細明體; color: #993300">持以道德，輔以仁義，近者獻其智，遠者懷其德，拱揖指麾而四海賓服，春秋冬夏皆獻其貢職，天下混而為一，</span><span style="font-family:標楷體;color:#993300">混，同。</span><span style="font-family: 新細明體; color: #993300">子孫相代，此五帝之所以迎天德也。夫聖人者，不能生時，時至而弗失也。輔佐有能，黜讒佞之端，息巧辯之說，除刻削之法，去煩苛之事，屏流言之&#36857;，塞朋黨之門，消知能，</span><span style="font-family:標楷體;color:#993300">消除知巧之能。</span><span style="font-family: 新細明體; color: #993300">修太常，隳枝體，絀聰明，</span><span style="font-family:標楷體;color:#993300">去其小聰明，并大利欲者也。</span><span style="font-family: 新細明體; color: #993300">大通混冥，解意釋神，漠然若無魂魄，使萬物各復歸其根，則是所脩伏羲氏之&#36857;，而反五帝之道也。</span><span style="font-family:標楷體;color:#993300">反，復。</span><span style="font-family: 新細明體; color: #993300">夫鉗且、大丙不施轡銜而以善御聞於天下，伏戲、女媧不設法度而以至德遺於後世，何則？至虛無純一，而不</span><span style="font-family: 新細明體; color: #C0504D"></span><span style="font-family: 新細明體; color: #993300">喋苛事也。</span><span style="font-family: 新細明體; color: #C0504D"></span><span style="font-family:
標楷體;color:#993300">喋，猶深筭也。言不采取煩苛之事。</span><span style="font-family: 新細明體; color: #993300">周書曰，掩雉不得，更順其風。</span><span style="font-family:標楷體;color:#993300">言掩雉雖不得，當更從其上風，順其道理也。言可行與不，猶當以道德為本，論申商之法失之也。</span><span style="font-family: 新細明體; color: #993300">今若夫申、韓、商鞅之為治也，</span><span style="font-family:
標楷體;color:#993300">申，申不害也。韓，〔韓〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#13</span><span style="font-family:標楷體;color:#993300">非也。商鞅，公孫鞅。三子之術皆為削刻之法也。</span><span style="font-family: 新細明體; color: #993300">挬拔其根，蕪棄其本，而不窮究其所由生。何以至此也？鑿五刑，為刻削，乃背道德之本，而爭於錐刀之末，</span><span style="font-family:標楷體;color:#993300">錐刀之末，諭小利。言盡爭之也</span><span style="font-family: 新細明體; color: #993300">。斬艾百姓，殫盡太半，</span><span style="font-family:標楷體;
color:#993300">斬艾百姓，以草木諭也，不養之也。殫，病也。太半，過半也。</span><span style="font-family: 新細明體; color: #993300">而忻忻然常自以為治，</span><span style="font-family:標楷體;color:#993300">忻忻，猶自喜得意之貌也。</span><span style="font-family: 新細明體; color: #993300">是猶抱薪而救火，鑿竇而出水。夫井植生梓而不容甕，溝植生條而不容舟，不過三月必死。植</span><span style="font-family:標楷體;color:#993300">謂材也，椽代於溝邊，因生為條木也。以諭申、韓、商鞅之所為法，比於梓條也。</span><span style="font-family: 新細明體; color: #993300">所以然者何也？皆狂生而無其本者也。河九折注於海而流不絕者，崑崙之輸也。</span><span style="font-family:標楷體;color:#993300">折，曲。</span><span style="font-family: 新細明體; color: #993300">潦水不泄，瀇瀁極望，旬月不雨則涸而枯澤，受</span><span style="font-family: 新細明體; color: red; background: lime"></span><span style="font-family: 新細明體; color: #993300">而無源者。</span><span style="font-family: 標楷體; color: red; background: lime"></span><span style="font-family:標楷體;color:#993300">，雨漬疾流者，故曰無源。</span><span style="font-family: 標楷體; color: red; background: lime"></span><span style="font-family:標楷體;color:#993300">，讀燕人強春言&#21189;同也。</span><span style="font-family: 新細明體; color: #993300">譬若羿請不死之藥於西王母，（恆）〔姮〕</span><span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">#14</span><span style="font-family: 新細明體; color: #993300">娥竊以奔月，</span><span style="font-family:標楷體;color:#993300">姮娥，羿妻。羿請不死之藥於西王毋，未及服之，姮娥盜食之，得仙，奔入月中，為月精也。奔月或作坌肉，藥坌肉，以為死畜之肉復可生也。</span><span style="font-family: 新細明體; color: #993300">悵然有喪，無以續之。</span><span style="font-family:標楷體;
color:#993300">言羿悵然失志，若有所喪亡，不能復得不死藥以續之也。</span><span style="font-family: 新細明體; color: #993300">何則？不知不死之藥所由生也。</span><span style="font-family:標楷體;color:#993300">羿不知不死之藥所由生也。申、韓、商鞅之等不得治之根本，如乞藥矣。一說，羿謂命在藥，不知命自在天也，故或欲得知不死藥之所由出生也。</span><span style="font-family: 新細明體; color: #993300">是故乞火不若取燧，寄汲不若鑿井。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="color:#993300">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#993300">淮南鴻烈解卷之十一竟</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#1</span><span style="font-size:9.0pt;
line-height:150%;font-family:新細明體;color:#993300">『使』誤入後文，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#2</span><span style="font-size:9.0pt;
line-height:150%;font-family:新細明體;color:#993300">『是』，『景』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#3</span><span style="font-size:9.0pt;
line-height:150%;font-family:新細明體;color:#993300">『</span><span style="font-family: 新細明體; color: red; background: lime"></span><span style="font-size:9.0pt;line-height:150%;
font-family:新細明體;color:#993300">』，『竄』字之誤，據集解本改正。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#4</span><span style="font-size:9.0pt;
line-height:150%;font-family:新細明體;color:#993300">『替』，『僭』字之誤，據集解本改正。<span lang="EN-US"><br>
		<span style="background: lime">#5</span></span>『白』，『曰』字之誤，據集解本改。<span lang="EN-US"><br>
		<span style="background: lime">#6</span></span>『臨晉』，衍文，據集解本刪。<span lang="EN-US"><br>
		<span style="background: lime">#7</span></span>『倫』，『喻』字之誤，據集解本改。<span lang="EN-US"><br>
		<span style="background: lime">#8</span></span>『真』，『直』字之誤，據集解本改。<span lang="EN-US"><br>
		<span style="background: lime">#9</span></span>『橋』，『驕』字之誤，據集解本改。<span lang="EN-US"><br>
		<span style="background: lime">#10</span></span>『挐』字原脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#11</span><span style="font-size:9.0pt;
line-height:150%;font-family:新細明體;color:#993300">『古』，『吉』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#12</span><span style="font-size:9.0pt;
line-height:150%;font-family:新細明體;color:#993300">『馬』，『路』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#13</span><span style="font-size:9.0pt;
line-height:150%;font-family:新細明體;color:#993300">『韓』字原脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #993300; background: lime">
		#14</span><span style="font-size:9.0pt;
line-height:150%;font-family:新細明體;color:#993300">『恆』，『姮』字之誤，據集解本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
