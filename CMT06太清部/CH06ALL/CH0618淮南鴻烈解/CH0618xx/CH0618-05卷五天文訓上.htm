<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #C0504D">
		淮南鴻烈解卷之五</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#C0504D">太尉祭酒臣許慎記上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-family:&quot;New MingLiu&quot;;color:purple">
		&nbsp;&nbsp;&nbsp; </span><span style="font-family: 新細明體; color: #C0504D">天文訓上</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體">&nbsp;&nbsp;&nbsp; </span><span style="font-size:
9.0pt;font-family:新細明體;color:#C0504D">文者，象也。皆謂以譴告天先垂文象，日月五星及彗孛，一人，故曰天文。因以題篇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　天墜未形，馮馮翼翼，洞洞灟灟，故曰太昭。</span><span style="font-family:標楷體;
color:#C0504D">馮翼洞灟，無形之貌。洞讀挺桐之桐，灟讀以鐵頭斫地之鐲也。</span><span style="font-family: 新細明體; color: #C0504D">道始于虛霩，虛霩生宇宙，宇宙生氣，氣有漢垠。</span><span style="font-family:標楷體;
color:#C0504D">宇，四方上下也。宙，往古來今也。將成天地之貌也。漢垠，重安之貌也。</span><span style="font-family: 新細明體; color: #C0504D">清陽者薄靡而為天，</span><span style="font-family:標楷體;color:#C0504D">薄靡者，若埃飛揚之貌。</span><span style="font-family: 新細明體; color: #C0504D">重濁者凝滯而為地。清妙之合專</span><span style="font-family:
標楷體;color:#C0504D">一作專。</span><span style="font-family: 新細明體; color: #C0504D">易，重濁之凝竭難，故天先成，而地後定。天地之襲精為陰陽，</span><span style="font-family:標楷體;color:#C0504D">襲，合也。精，氣也。</span><span style="font-family: 新細明體; color: #C0504D">陰陽之專精為四時，四時之散精為萬物。積陽之熱氣生火，火氣之精者為日。積陰之寒氣者為水，水氣之精者為月。日月之淫為精者，為星辰。天受日月星辰，地受水潦塵埃。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　昔者共工與顓頊爭為帝，怒而觸不周之山。</span><span style="font-family:標楷體;color:#C0504D">共工，官名，伯於處羲神農之問。其後子孫任智刑以強，故與顓頊、黃帝之孫爭位。不周山在西北也。</span><span style="font-family: 新細明體; color: #C0504D">天柱折，地維絕，天傾西北，故日月星辰移焉；</span><span style="font-family:標楷體;color:#C0504D">傾，高也。原道言：地東南傾。傾，下也。此先言傾西北，明其高也。</span><span style="font-family: 新細明體; color: #C0504D">地不滿東南，故水潦塵埃歸焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:#C0504D">&nbsp;&nbsp;&nbsp; </span>
		<span style="font-family: 新細明體; color: #C0504D">
		天道曰圓，地道曰方。方者主幽，圓者主明。明者吐氣者也，是故火曰外景；幽者含氣者也，是故水曰內景。吐氣者施，含氣者化，是故陽施陰化。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　天之偏氣，怒者為風；天地之含氣，和者為雨。陰陽相薄，感而為雷，</span><span style="font-family:標楷體;color:#C0504D">薄，迫也。感，動也。</span><span style="font-family: 新細明體; color: #C0504D">激而為霆，亂而為霧。陽氣勝則散而為雨露，</span><span style="font-family:標楷體;
color:#C0504D">散，霧散也。</span><span style="font-family: 新細明體; color: #C0504D">陰氣勝則凝而為霜雪。毛羽者，飛行之類也，故屬於陽。介鱗者，蟄伏之類也，故屬於陰。日者，陽之主也，是故春夏則群獸除，</span><span style="font-family:標楷體;color:#C0504D">除，冬毛微墮也。</span><span style="font-family: 新細明體; color: #C0504D">日至而麋鹿解。</span><span style="font-family:標楷體;color:#C0504D">日冬至麋角解。日夏至鹿角解。</span><span style="font-family: 新細明體; color: #C0504D">月者，陰之宗也，是以月虛而魚腦減，月死而蠃硥膲。</span><span style="font-family:標楷體;color:#C0504D">宗，本也。減，少也。膲肉不滿，言應陰氣也。膲讀若物醮妙之醮也。</span><span style="font-family: 新細明體; color: #C0504D">火上專，水下流，故鳥飛而高，魚動而下。物類相動，本標相應。</span><span style="font-family:標楷體;color:#C0504D">蕁讀葛覃之覃。標讀刀末之末。</span><span style="font-family: 新細明體; color: #C0504D">故陽燧見日則燃而為火，</span><span style="font-family:標楷體;
color:#C0504D">陽燧，金也。取金杯無緣者，熟摩令熱，日中時以當日下，以艾承之，則燃得火也。</span><span style="font-family: 新細明體; color: #C0504D">方諸見月則津而為水。</span><span style="font-family:標楷體;
color:#C0504D">方諸，陰遂，大蛤也。熟磨拭令熱，月盛時以向月下，則水生。以銅盤受之，下水數滴，先師說然也。</span><span style="font-family: 新細明體; color: #C0504D">虎嘯而谷風至，龍舉而景雲屬，</span><span style="font-family:
標楷體;color:#C0504D">虎，土物也。風，木風也。木生於土，故虎嘯而谷風至。龍，水也。雲生水，故龍舉而景雲屬。屬，會也。</span><span style="font-family: 新細明體; color: #C0504D">麒麟&#39724;而日月食，鯨魚死而彗星出，蠶&#29784;絲而商弦絕，</span><span style="font-family:標楷體;color:#C0504D">蠶老絲成，自中徹外，然視之如金精&#29784;，表裹見，故曰&#29784;絲。一曰弄絲於口，商音清，弦細而急，故先絕也。</span><span style="font-family: 新細明體; color: #C0504D">賁星墜而勃海決。</span><span style="font-family:標楷體;
color:#C0504D">賁星，客星也。又作孛星。墜，隕也。勃，大也。決，溢也。</span><span style="font-family: 新細明體; color: #C0504D">人主之情，上通于天。故誅暴則多飄風，</span><span style="font-family:標楷體;
color:#C0504D">暴，虐也。飄風，迅也。</span><span style="font-family: 新細明體; color: #C0504D">枉法令則多蟲螟，</span><span style="font-family:標楷體;color:#C0504D">食心曰螟，</span><span style="font-family: 新細明體; color: #C0504D">穀之災也。殺不辜則國赤地，</span><span style="font-family:標楷體;color:#C0504D">赤地，旱也。</span><span style="font-family: 新細明體; color: #C0504D">令不收則多淫雨。</span><span style="font-family:標楷體;
color:#C0504D">干時之令不收納，則久雨為災。</span><span style="font-family: 新細明體; color: #C0504D">四時者，天之吏也；日月者，天之使也；星辰者，天之期也，</span><span style="font-family:標楷體;color:#C0504D">期，會也。</span><span style="font-family: 新細明體; color: #C0504D">虹蜺彗星者，天之忌也。</span><span style="font-family:標楷體;color:#C0504D">雄為虹，雌為蜺也。虹者，雜色也。忌，禁也。<span lang="EN-US"><br>
		</span></span><span style="font-family: 新細明體; color: #C0504D">
		　　天有九野，九千九百九十九隅，去地五億萬里。</span><span style="font-family:標楷體;color:#C0504D">九野，九天之野也。一野千一百一十一隅也。</span><span style="font-family: 新細明體; color: #C0504D">五星，八風，二十八宿，</span><span style="font-family:標楷體;
color:#C0504D">五星：歲星、熒惑、鎮星、太白、辰星也。八風，八卦之風也。二十八宿：東方角、亢、氏、房、心、尾、箕，北方斗、牛、女、虛、危、室、壁，西方奎、婁、胃、昴、畢、觜、參、南方井、鬼、柳、星、張、翼、軫也。</span><span style="font-family: 新細明體; color: #C0504D">五官，六府，</span><span style="font-family:標楷體;
color:#C0504D">五官，五行之官。六府，加以穀。</span><span style="font-family: 新細明體; color: #C0504D">紫宮、太微、軒轅、咸池、四守、天阿。</span><span style="font-family:標楷體;color:#C0504D">皆星名，下自解。<span lang="EN-US"><br>
		</span></span><span style="font-family: 新細明體; color: #C0504D">
		　　何謂九野？中央曰鈞天，其星角、亢、氏。</span><span style="font-family:標楷體;color:#C0504D">韓、鄭之分野也。</span><span style="font-family: 新細明體; color: #C0504D">東方曰蒼天，其星房、心、尾。東北曰變天，</span><span style="font-family:標楷體;
color:#C0504D">陽氣始作，萬物萌芽，故曰變天。</span><span style="font-family: 新細明體; color: #C0504D">其星箕、斗、牽牛。</span><span style="font-family:標楷體;color:#C0504D">尾、箕，一名折木，燕之分野。斗，吳之分野。牽牛，一名星紀，越分野。</span><span style="font-family: 新細明體; color: #C0504D">北方曰玄天，其星須女、</span><span style="font-family:標楷體;
color:#C0504D">虛、危、營室。虛、危，一名玄枵。齊之分野。</span><span style="font-family: 新細明體; color: #C0504D">西北方曰幽天，</span><span style="font-family:標楷體;color:#C0504D">幽，陰也。西方季秋將即於陰，故曰幽天也。</span><span style="font-family: 新細明體; color: #C0504D">其星東璧、奎、婁。</span><span style="font-family:標楷體;
color:#C0504D">營室、東璧、一名承委，衛之分野。奎婁，一名降婁，魯之分野。</span><span style="font-family: 新細明體; color: #C0504D">西方曰皓天，</span><span style="font-family:標楷體;color:#C0504D">皓，白也。西方金，色白，故曰皓天。或作吳。</span><span style="font-family: 新細明體; color: #C0504D">其星胃、昴、畢。昴、畢，一名大梁，趙之分野。西南方曰朱天，</span><span style="font-family:標楷體;color:#C0504D">朱，陽也。西南為少陽，故曰朱天。</span><span style="font-family: 新細明體; color: #C0504D">其星觜巂、參、東井。</span><span style="font-family:標楷體;
color:#C0504D">觜巂、參，一名實沈，晉之分野。</span><span style="font-family: 新細明體; color: #C0504D">南方曰炎天，其星輿鬼、柳、七星。</span><span style="font-family:標楷體;color:#C0504D">柳、七星、張，周之分野。一名鶉火。</span><span style="font-family: 新細明體; color: #C0504D">東南方曰陽天，</span><span style="font-family:標楷體;
color:#C0504D">東南純乾用事，故曰陽天。</span><span style="font-family: 新細明體; color: #C0504D">其星張、翼、軫。</span><span style="font-family:標楷體;color:#C0504D">翼、軫，一名鶉尾，楚之分野。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　何謂五星？東方木也，其帝太&#30373;，</span><span style="font-family:標楷體;color:#C0504D">太&#30373;，伏羲氏有天下號也，死託祀於東方之帝也。</span><span style="font-family: 新細明體; color: #C0504D">其佐句芒，執圭而治春。其神為歲星，其獸蒼龍，其音角，其日甲乙。</span><span style="font-family:標楷體;color:#C0504D">木色蒼，蒼龍順其色也。角，木也。甲、乙皆木也。</span><span style="font-family: 新細明體; color: #C0504D">南方火也，其帝炎帝，</span><span style="font-family:標楷體;
color:#C0504D">炎帝，少典之子也。以火德王天下，號曰神農，死託祀於南方之帝。</span><span style="font-family: 新細明體; color: #C0504D">其佐朱明，舊說云祝融。執衡而治夏。其神為熒惑，獸朱鳥，</span><span style="font-family:標楷體;
color:#C0504D">熒惑，五星之一也。朱鳥，朱雀也。</span><span style="font-family: 新細明體; color: #C0504D">其音徵，其日丙丁。</span><span style="font-family:標楷體;color:#C0504D">徵，火也。丙、丁皆火也。</span><span style="font-family: 新細明體; color: #C0504D">中央土也，其帝黃帝，</span><span style="font-family:標楷體;
color:#C0504D">黃帝，少典之子也。以土德王天下，號曰軒轅氏、死託祀於中央之帝。</span><span style="font-family: 新細明體; color: #C0504D">其佐后土，執繩而制四方。其神為鎮星，其獸黃龍，</span><span style="font-family:標楷體;
color:#C0504D">土色黃也。</span><span style="font-family: 新細明體; color: #C0504D">其音宮，其日戊己。</span><span style="font-family:標楷體;color:#C0504D">宮，土。戊、己，土也。西方金也，其帝少吳，少吳，黃帝之子青陽也，以金德王，號曰金天氏，死託祀於西方之帝。</span><span style="font-family: 新細明體; color: #C0504D">其佐蓐收，執矩而治秋。其神為太白，其獸白虎，其音商，其日庚辛。</span><span style="font-family:標楷體;color:#C0504D">商，金也。庚、辛皆金也。</span><span style="font-family: 新細明體; color: #C0504D">北方水也，其帝顓頊，</span><span style="font-family:標楷體;
color:#C0504D">顓頊，黃帝之孫，以水德王天下，號曰高陽氏，死託祀於北方之帝也。</span><span style="font-family: 新細明體; color: #C0504D">其佐玄冥，執權而治冬。其神為辰星，其獸玄武，其音羽，其日壬癸。</span><span style="font-family:
標楷體;color:#C0504D">羽，水也。壬、癸皆水也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　太陰在四仲，則歲星行三宿；</span><span style="font-family:標楷體;color:#C0504D">仲，中也。四中，謂太陰在卯、酉、子、午四面之中也。</span><span style="font-family: 新細明體; color: #C0504D">太陰在四鉤，則歲星行二宿。</span><span style="font-family:標楷體;
color:#C0504D">丑鉤辰，申鉤已，寅鉤亥，未鉤戌，謂太陰在四角。</span><span style="font-family: 新細明體; color: #C0504D">二八十六，三四十二，故十二歲而行二十八宿。日（月）</span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-family: 新細明體; color: #C0504D">行十二分度之一，歲行三十度十六分度之七，十二歲而周。</span><span style="font-family:標楷體;color:#C0504D">周，&#24487;。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">熒惑常以十月入太微，受制而出行列宿，司無道之國，為亂為賊，為疾為喪，為饑為兵，出入無常，辯變其色，時見時匿。</span></span><span style="font-family:標楷體;color:#C0504D">此皆所以譴告人君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family: 新細明體; color: #C0504D">
		鎮星以甲寅元始建斗，歲鎮行一宿，當居而弗居，其國亡土。未當居而居之，其國益地，歲熟。日行二十八分度之一，歲行十三度百一十二分度之五，十八歲而周。</span><span style="font-family:標楷體;color:#C0504D">鎮星一偏。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family: 新細明體; color: #C0504D">
		太白元始以正月甲寅，與熒惑晨出東方，二百四十日而入，入百二十日而夕出西方，二百四十日而入，入三十五日而復出東方。出以辰戌，入以丑未。當出而不出，未當入而入，天下偃兵。當入而不入，當出而不出，天下興兵。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		　　辰星正四時，常以二月春分效奎、婁，以五月夏至效東井、輿鬼，以八月秋分效角、亢，以十一月冬至效斗、牽牛，</span><span style="font-family:標楷體;color:#C0504D">效，見。</span><span style="font-family: 新細明體; color: #C0504D">出以辰戌，入以丑未，出二旬而入。晨候之東方，夕候之西方，一時不出，其時不和，四時不出，天下大飢。</span><span style="font-family:標楷體;color:#C0504D">穀不熟為饑也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　何謂八風？距日冬至四十五日條風至，</span><span style="font-family:標楷體;color:#C0504D">艮卦之風，一名融。為笙也。</span><span style="font-family: 新細明體; color: #C0504D">條風至四十五日明庶風至，</span><span style="font-family:標楷體;
color:#C0504D">震卦之風也，為管也。</span><span style="font-family: 新細明體; color: #C0504D">明庶風至四十五日清明風至，</span><span style="font-family:標楷體;color:#C0504D">巽卦之風也，為祝也。</span><span style="font-family: 新細明體; color: #C0504D">清明風至四十五日景風至，</span><span style="font-family:標楷體;color:#C0504D">离卦之風也，為絃也。</span><span style="font-family: 新細明體; color: #C0504D">景風至四十五日涼風至，</span><span style="font-family:標楷體;
color:#C0504D">坤卦之風也，為塤也。</span><span style="font-family: 新細明體; color: #C0504D">涼風至四十五日閶闔風至，</span><span style="font-family:標楷體;color:#C0504D">兌卦之風也，為鍾也。</span><span style="font-family: 新細明體; color: #C0504D">閶闔風至四十五日不周風至，</span><span style="font-family:標楷體;color:#C0504D">乾卦之風也，為磬也。</span><span style="font-family: 新細明體; color: #C0504D">不周風至四十五日廣莫風至，</span><span style="font-family:標楷體;
color:#C0504D">坎卦之風也，為鼓也。</span><span style="font-family: 新細明體; color: #C0504D">條風至則出輕繫，去稽留。</span><span style="font-family:標楷體;color:#C0504D">立春，故出輕繫。</span><span style="font-family: 新細明體; color: #C0504D">明庶風至則正封疆，脩田疇。</span><span style="font-family:標楷體;color:#C0504D">春分播穀，故正封疆，治田疇也。</span><span style="font-family: 新細明體; color: #C0504D">清明風至則出幣帛，使諸侯。</span><span style="font-family:標楷體;
color:#C0504D">立夏長，善布恩惠，故幣帛聘問諸侯也。</span><span style="font-family: 新細明體; color: #C0504D">景風至則爵有位，賞有功。</span><span style="font-family:標楷體;color:#C0504D">夏至陰氣在下，陽盛於上，象陽布施，故賞有功封建侯也</span><span style="font-family: 新細明體; color: #C0504D">。</span><span style="font-family:標楷體;color:#C0504D">涼風至則報地德，祀四郊。立秋節，農乃登穀常祭，故報地德，祀四方神也。</span><span style="font-family: 新細明體; color: #C0504D">閶闔風至則收縣垂，琴瑟不張。</span><span style="font-family:
標楷體;color:#C0504D">秋分殺氣，國君憯愴，故去鐘磬縣垂之樂也。</span><span style="font-family: 新細明體; color: #C0504D">不周風至則脩宮室，繕邊城。</span><span style="font-family:標楷體;
color:#C0504D">立冬節，土工其始，故治宮室，</span><span style="font-family: 新細明體; color: #C0504D">繕脩邊城，備寇難也。廣莫風至則閉關梁，決刑罰。</span><span style="font-family:標楷體;color:#C0504D">象冬閉歲，不通關梁也。罰刑疑者，於是順時而決之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">　　</span><span style="font-family: 新細明體; color: #C0504D">何謂五官？東方為田，南方為司馬，西方為理，北方為司空，中央為都。</span><span style="font-family:標楷體;color:#C0504D">田主農，司馬主兵，理主獄，司空主土，都為四方最也。<span lang="EN-US"><br>
		</span></span><span style="font-family: 新細明體">　<span style="color:#C0504D">　何謂六府？子午、丑未、寅申、卯酉、辰戌，巳亥是也。</span></span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">太微者，太一之庭也。</span></span><span style="font-family:標楷體;color:#C0504D">太微，星名也。太一，天神也。</span><span style="font-family: 新細明體; color: #C0504D">紫宮者，太一之居也。軒轅者，帝妃之舍也。咸池者，水魚之囿也。</span><span style="font-family:標楷體;color:#C0504D">咸池，星名。水魚，天神。</span><span style="font-family: 新細明體; color: #C0504D">天阿者，群神之闕也。闕猶門也。四宮者，所以為司賞罰。</span><span style="font-family:標楷體;color:#C0504D">四官，紫宮、軒轅、咸池、天阿。</span><span style="font-family: 新細明體; color: #C0504D">太微者主朱鳥，主猶典也。紫宮執斗而左旋，日行一度，以周於天。日冬至峻狼之山，</span><span style="font-family:標楷體;color:#C0504D">南極之山。</span><span style="font-family: 新細明體; color: #C0504D">日移一度，月行百八十二度八分度之五，而夏至牛首之山。</span><span style="font-family:標楷體;
color:#C0504D">牛首，北極</span><span style="font-family: 新細明體; color: #C0504D">之山。反覆三百六十五度四分度之一，而成一歲。天一元始，正月建寅，日月俱入營室五度，天一以始建七十六歲，日月復以正月入營室五度，無餘分，名曰一紀。凡二十紀，一千五百二十歲大終。日月星辰復始甲寅元，日行一度，而歲有奇四分度之一，故四歲而積千四百六十一日而復合故舍，八十歲而復故（曰）「日」</span><span lang="EN-US" style="font-size: 9.0pt; font-family: 新細明體; color: #C0504D; background: lime">#2</span><span style="font-family: 新細明體; color: #C0504D">。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">子午、卯酉為二繩，</span></span><span style="font-family:標楷體;color:#C0504D">繩，直。</span><span style="font-family: 新細明體; color: #C0504D">丑寅、辰巳、未申、戌亥為四鉤。東北為報德之維也，</span><span style="font-family:標楷體;
color:#C0504D">報，復也。陰氣極於北方，陽氣發於東方，自陰復陽，故曰報德之維。四角為維也。</span><span style="font-family: 新細明體; color: #C0504D">西南為背陽之維，</span><span style="font-family:標楷體;
color:#C0504D">西南已過，陽將復陰，故曰背陽之維。</span><span style="font-family: 新細明體; color: #C0504D">東南為常羊之維，</span><span style="font-family:標楷體;color:#C0504D">常羊，不進不退之貌，東南純陽用事，不盛不衰，常如此，故曰常羊之維。</span><span style="font-family: 新細明體; color: #C0504D">西北為</span><span style="font-family: 新細明體; color: red; background: lime"></span><span style="font-family: 新細明體; color: #C0504D">通之維。</span><span style="font-family:標楷體;
color:#C0504D">西北純陰，陽氣閉結，陽氣將萌，踱始通之，故曰</span><span style="font-family: 標楷體; color: red; background: lime"></span><span style="font-family:標楷體;color:#C0504D">通之維。</span><span style="font-family: 新細明體; color: #C0504D">日冬至則斗北中繩，陰氣極，陽氣萌，故曰冬至為德。</span><span style="font-family:標楷體;
color:#C0504D">德，始生也。</span><span style="font-family: 新細明體; color: #C0504D">日夏至則斗南中繩，陽氣極，陰氣萌，故曰夏至為刑。</span><span style="font-family:標楷體;color:#C0504D">刑，始殺也。</span><span style="font-family: 新細明體; color: #C0504D">陰氣極，則下至黃泉，北至北極，故不可以鑿地穿井。萬物閉藏，蟄蟲首穴，故曰德在室。陽氣極，則南至南極，上至朱天，故不可以夷丘上屋。萬物蕃息，五穀兆長，故曰德在野。日冬至則水從之，日夏至則火從之，故五月火正而水漏，</span><span style="font-family:標楷體;color:#C0504D">火正，火王也，故水滲漏。一說火星正中，地漏濕也。</span><span style="font-family: 新細明體; color: #C0504D">十一月水正而陰勝。</span><span style="font-family:標楷體;
color:#C0504D">水正，水王也，故陰勝也。一說營室正中於南方。</span><span style="font-family: 新細明體; color: #C0504D">陽氣為火，陰氣為水，水勝故夏至溼，火勝故冬至燥。燥故炭輕，溼故炭重。日至井水盛，盆水溢，羊脫毛，麋角解，鵲冬變度始巢。八尺之脩，日中而景丈三尺。日夏至而流黃澤，石精出，</span><span style="font-family:標楷體;color:#C0504D">流黃，土之精也，陰氣作於下，故流澤面出也。石精，五色之精也。</span><span style="font-family: 新細明體; color: #C0504D">蟬始鳴，半夏生，</span><span style="font-family:標楷體;
color:#C0504D">半夏，藥草。</span><span style="font-family: 新細明體; color: #C0504D">&#34753;&#34673;不食駒犢，鷙鳥不搏黃口，</span><span style="font-family:標楷體;color:#C0504D">五月微陰在下，（未成）</span><span lang="EN-US" style="font-size: 9.0pt; font-family: 新細明體; color: #C0504D; background: lime">#3</span><span style="font-family:標楷體;color:#C0504D">駒犢、黃口肌血跪弱未成，故&#34753;，鷙鳥應陰，不食不搏也。</span><span style="font-family: 新細明體; color: #C0504D">八尺之景，脩徑尺五寸。景脩則陰氣勝，景短則陽氣勝。陰氣勝則為水，陽氣勝則為旱。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　陰陽刑德有七舍。何謂七舍？室、堂、庭、門、巷、術、野。十二月德居室三十日，先日至十五日，後日至十五日而徙。所居各三十日。德在室則刑在野，德在堂則刑在術，德在庭則刑在巷。陰陽相德，則刑德合門。八月、二月，陰陽氣均，日夜分平，故曰刑德合門。德南則生，刑南則殺。故曰二月會而萬物生，八月會而草木死。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">　　兩維之間，九十一度也。</span><span style="font-family:標楷體;color:#C0504D">自東北至東南為兩維，匝四維三百六十五度，一度者，二千九百三十二里。</span><span style="font-family: 新細明體; color: #C0504D">十六分度之五而升，日行一，十五日為一節，以生二十四時之。斗指子則冬至，音比黃鍾，</span><span style="font-family:標楷體;color:#C0504D">黃鍾，十一月也。鍾者，聚也，陽氣聚於黃泉之下也。</span><span style="font-family: 新細明體; color: #C0504D">加十五日指癸則小寒，音比應鍾。</span><span style="font-family:
標楷體;color:#C0504D">應鍾，十月也。言陰應於陽，轉成其功，萬物應時聚藏，故曰應鍾。</span><span style="font-family: 新細明體; color: #C0504D">加十五日指丑則大寒，音比無射。</span><span style="font-family:標楷體;color:#C0504D">無射，九月也。陰氣上升，陽氣下降，萬物隨陽而藏，無有射出見也，故曰無射。</span><span style="font-family: 新細明體; color: #C0504D">加十五日指報德之維，則越陰在地。故曰距日冬至四十六日而立春，陽氣凍解，音比南呂。</span><span style="font-family:標楷體;color:#C0504D">南呂，八月也。南，任也，言陽氣內藏，陰呂於陽，任成其功，故曰南呂也。</span><span style="font-family: 新細明體; color: #C0504D">加十五日指寅則雨水，音比夷則。</span><span style="font-family:
標楷體;color:#C0504D">夷則，七月也。夷，傷。則，法也。言陽衰陰發，萬物彫傷，應法成性，故曰夷則也。</span><span style="font-family: 新細明體; color: #C0504D">加十五日指甲則雷驚蟄，音比林鍾。</span><span style="font-family:
標楷體;color:#C0504D">林鍾，六月也。林，眾。中，聚也。陽極陰生，萬物眾聚而盛，故曰林鍾。</span><span style="font-family: 新細明體; color: #C0504D">加十五日指卯中繩，故曰春分則雷行，音比蕤賓。</span><span style="font-family:標楷體;color:#C0504D">蕤賓，五月也。陰氣萎蕤在下，似主人。陽在上，似賓客。故曰蕤賓也。</span><span style="font-family: 新細明體; color: #C0504D">加十五日指乙則清明風至，音比仲呂。</span><span style="font-family:
標楷體;color:#C0504D">仲呂，四月也。陽在外，陰在中，所以呂申於陽，助成功也。故曰仲呂也。</span><span style="font-family: 新細明體; color: #C0504D">加十五日指辰則穀雨，音比姑洗。</span><span style="font-family:
標楷體;color:#C0504D">姑洗，三月也。姑，故也。洗，新也。陽氣養生，去故就新，故曰姑洗也。</span><span style="font-family: 新細明體; color: #C0504D">加十五日指常羊之維，則春分盡。故曰有四十六日而立夏，大風濟，</span><span style="font-family:標楷體;color:#C0504D">濟，止。</span><span style="font-family: 新細明體; color: #C0504D">音比夾鍾。</span><span style="font-family:標楷體;color:#C0504D">夾鍾，二月也。夾，夾也。萬物去陰，夾陽地而生，故曰夾鍾也。</span><span style="font-family: 新細明體; color: #C0504D">加十五日指巳則小滿，</span><span style="font-family:標楷體;
color:#C0504D">小滿，四月也。</span><span style="font-family: 新細明體; color: #C0504D">音比太蔟。</span><span style="font-family:標楷體;color:#C0504D">太蔟，正月律也。蔟，蔟也。言陰衰陽發，萬物蔟地而生，故曰太蔟。</span><span style="font-family: 新細明體; color: #C0504D">加十五日指丙則芒種，音比大呂。</span><span style="font-family:
標楷體;color:#C0504D">大呂，十二月律也。呂，侶也。萬物萌動於下，未能達見，故曰大呂。所以配黃鐘，助陽宣功也。</span><span style="font-family: 新細明體; color: #C0504D">加十五日指午則陽氣極，故曰有四十六日而夏至，音比黃鍾。加十五日指丁則小暑，音比大呂。加十五日指未則大暑，音比太簇。加十五日指背陽之維，則夏分盡。故曰有四十六日而立秋，涼風至，音比夾鍾。加十五日指申則處暑，音比姑洗。加十五日指庚則白露降，音比仲呂。加十五日指酉中繩。故曰秋分雷戒，蟄蟲北鄉，音比蕤賓。加十五日指辛則寒露，音比林鍾。加十五日指戌則霜降，音比夷則。加十五日指</span><span style="font-family: 新細明體; color: red; background: lime"></span><span style="font-family: 新細明體; color: #C0504D">通之維，則秋分盡。故曰有四十六日而立冬，草木畢死，音比南呂。加十五日指亥則小雪，音比無射。加十五日指壬則大雪，音比應鍾。加十五日指子。故曰陽生於子，陰生於午。陽生於子，故十一月日冬至，鵲始加巢，人氣鍾首。陰生於午，故五月為小刑，薺麥亭歷枯，冬生草木必死。斗杓為小歲，</span><span style="font-family:標楷體;color:#C0504D">斗第一星至第四為魁，第五至第七為杓也。</span><span style="font-family: 新細明體; color: #C0504D">正月建寅，月從在行十二辰。咸池為太歲，二月建卯，月從右行四伸，終而復始。太歲迎者辱，背者強；左者衰，右者昌。小歲東南則生，西北則殺；不可迎也，而可背也；不可左也，而可右也？其此之謂也。大時者，咸池也。小時者，月建也。天維建元，常以寅始，起右徙，一歲（不）〔而〕</span><span lang="EN-US" style="font-size: 9.0pt; font-family: 新細明體; color: #C0504D; background: lime">#4</span><span style="font-family: 新細明體; color: #C0504D">移，十二歲而大周天，終而復始。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">淮南鴻烈解卷之五竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-size:9.0pt;font-family:新細明體;color:#C0504D">『月』字衍，據集解本刪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#2</span><span style="font-size:9.0pt;font-family:新細明體;color:#C0504D">『日』誤為『曰』，據集解本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#3</span><span style="font-size:9.0pt;font-family:新細明體;color:#C0504D">『未成』二字衍，據集解本刪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#4</span><span style="font-size:9.0pt;font-family:新細明體;color:#C0504D">『不』，『而』字之誤，據集解本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
