<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
二十七泰族訓</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #C0504D">
		淮南鴻烈要略解卷之二十八</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#C0504D">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #C0504D">要略</span></b></p>
		<p style="margin:0cm;margin-bottom:.0001pt;line-height:150%" align="left">
		<b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;&nbsp;&nbsp; </span>
		<span style="font-size:9.0pt;line-height:150%;font-family:新細明體;
color:#C0504D">凡鴻烈之書二十篇，略數其要，明其所指，序其微妙，論其大體。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　夫作為書論者，所以紀綱道德，經緯人事，上考之天，下揆之地，中通諸理。雖未能抽引玄妙之中才，繁然足以觀終始矣。總要舉凡，而語不剖判純樸，靡散大宗，</span><span style="font-family:標楷體;color:#C0504D">純樸，太素也。大宗，事本也。</span><span style="font-family: 新細明體; color: #C0504D">則為人之惛惛然弗能知也。故多為之辭，博為之說，又恐人之離本就末也。故言道而不言事，則無以與世浮沉；言事而不言道，則無以與化遊息。故著二十篇，有原道，有俶真，有天文，有地形，有時則，有覽冥，有精神，有本經，有主術，有繆稱，有齊俗，有道應，有氾論，有詮言，有兵略，有說山，有說林，有人間，有脩務，有泰族也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體">　　<span style="color:#C0504D">原道者，盧牟六合，</span></span><span style="font-family:標楷體;color:#C0504D">盧牟，猶規模也。</span><span style="font-family: 新細明體; color: #C0504D">混沌萬物，象太一之容，</span><span style="font-family:標楷體;color:#C0504D">太一之容，北極之氣合為一體也。</span><span style="font-family: 新細明體; color: #C0504D">測窈冥之深，以翔虛無之軫。</span><span style="font-family:標楷體;
color:#C0504D">軫，道畛也。</span><span style="font-family: 新細明體; color: #C0504D">託小以苞大，守約以治廣，使人知先後之禍福，動靜之利害。誠通其志，浩然可以大觀矣。欲一言而寤，</span><span style="font-family:標楷體;color:#C0504D">寤，覺。</span><span style="font-family: 新細明體; color: #C0504D">時則尊天而保真；欲再言而通，則賤物而貴身；欲參言而究，則外欲而反情。執其大指，以內洽</span><span style="font-family:標楷體;color:#C0504D">洽，潤。</span><span style="font-family: 新細明體; color: #C0504D">五藏，讖濇肌膚，被服法則而與之終身，所以應待萬方，覽耦</span><span style="font-family:標楷體;
color:#C0504D">耦，通。</span><span style="font-family: 新細明體; color: #C0504D">百變也，若轉丸掌中，足以自樂也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　俶真者，窮逐終始之化，嬴垀有無之精，</span><span style="font-family:標楷體;color:#C0504D">嬴，繞市也。垀，靡煩也。</span><span style="font-family: 新細明體; color: #C0504D">離別萬物之變，合用死生之形，使人遺物反己，審仁義之間，通同異之理，觀至德之統，知變化之紀，說符玄妙之中，通迴造化之母也。</span><span style="font-family:標楷體;color:#C0504D">造化之母，元氣太一之初。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#C0504D">　　</span><span style="font-family: 新細明體; color: #C0504D">天文者，所以和陰陽之氣，理日月之光，節開塞之時，列星辰之行，知逆順之變，避忌諱之殃，順時運之應，法五神之常，使人有以仰天承順，而不亂其常者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		地形者，所以窮南北之脩，極東西之廣，經山陵之形，區川谷之居，明萬物之主，知生類之眾，列山淵之數，規遠近之路，使人通迥周備，不可動以物，不可驚以怪者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　時則者，所以上因天時，下盡地力，據度行當，合諸人則，形十二節，</span><span style="font-family:標楷體;color:#C0504D">一月為人一節也。</span><span style="font-family: 新細明體; color: #C0504D">以為法式，終而復始，</span><span style="font-family:標楷體;color:#C0504D">歲終十二月，從正月始也。</span><span style="font-family: 新細明體; color: #C0504D">轉於無極，因循倣依，以知禍福，操舍開塞，各有龍忌，</span><span style="font-family:標楷體;color:#C0504D">中國以鬼神之事日忌，北胡、南越皆謂之請龍。</span><span style="font-family: 新細明體; color: #C0504D">發號施令，以時教期，使君人者知所以從事。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">覽冥者，所以言至精之通九天也，至微之淪無形也，純粹之入至清也，昭昭之通冥冥也。乃始攬物引類，覽取撟掇，</span></span><span style="font-family:標楷體;color:#C0504D">撟，取也。掇，拾也。</span><span style="font-family: 新細明體; color: #C0504D">浸想宵類，</span><span style="font-family:標楷體;color:#C0504D">浸，微視也。宵，物似也。類，眾也。</span><span style="font-family: 新細明體; color: #C0504D">物之可以喻意象形者，乃以穿通窘滯，決瀆壅塞，引人之意，繫之無極，乃以明物類之感，同氣之應，陰陽之合，形埒之朕，所以令人遠觀博見者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">精神者，所以原本人之所由生，而曉寤其形骸九竅，取象於天，合同其血氣，與雷霆風雨，比類其喜怒，與晝宵</span></span><span style="font-family:標楷體;color:#C0504D">宵，夜。</span><span style="font-family: 新細明體; color: #C0504D">寒暑並明，審死生之分，別同異之跡，節動靜之機，以反其性命之宗。所以使人愛養其精神，撫靜其魂魄，不以物易己，而堅守虛無之宅者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體">　　<span style="color:#C0504D">本經者，所以明大聖之德，通維初之道，埒略衰世古今之變，以褒先聖之隆盛，而貶末世之曲政也。所以使人黜耳目之聰明，精神之感動，樽流遁之觀，</span></span><span style="font-family:標楷體;color:#C0504D">樽，止也。流遁，披散也。</span><span style="font-family: 新細明體; color: #C0504D">節養性之和，分帝王之操，列小大之差者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">主術者，君人之事也，所以因作任督責，使群臣各盡其能也。明攝權操柄，以制群下，提名</span></span><span style="font-family:標楷體;color:#C0504D">提，挈也。</span><span style="font-family: 新細明體; color: #C0504D">責實，考之參伍，所以使人主秉數持要，不妄喜怒也。其數直施而正邪，外私而立公，使百官條通而輻&#20945;，名務其業，人致其功，此主術之明也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　<span style="color:#C0504D">　繆稱者，破碎道德之論，差次仁義之分，略雜人間之事，總同乎神明之德。假象取耦，以相譬喻，斷短為節，以應小具，所以曲說攻論，應感而不匱者也。</span></span><span style="font-family:標楷體;color:#C0504D">匱，乏。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　齊俗者，所以一群生之短脩，同九夷之風氣，通古今之論，貫萬物之理，財制禮義之宜，擘畫人事之終始者也。</span><span style="font-family:標楷體;color:#C0504D">擘，分。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　道應者，攬掇遂事之蹤，追觀往古之跡，察禍福利害之反，考驗乎老、莊之術，而以合得失之勢者也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">　　氾論者，所以箴縷縩繺之間，</span><span style="font-family:
標楷體;color:#C0504D">縩，綃煞也。</span><span style="font-family: 新細明體; color: #C0504D">&#25838;揳唲齲之&#37060;也。</span><span style="font-family:標楷體;color:#C0504D">&#25838;，&#33938;也。揳，塞也。唲齲，錯梧也。</span><span style="font-family: 新細明體; color: #C0504D">接徑直施，</span><span style="font-family:標楷體;
color:#C0504D">施，邪。</span><span style="font-family: 新細明體; color: #C0504D">以推本樸，而兆見得失之變，利病之文，所以使人不妄沒於勢利，不誘惑於事態，有符曮晲，兼稽時世之變，而與化推移者也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　詮言者，所以譬類人事之指，解喻治亂之體也。差擇微言之</span><span style="font-family: 新細明體; color: red; background: lime"></span><span style="font-family: 新細明體; color: #C0504D">，詮以至理之文，而補縫過失之闕者也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　兵略者，所以明戰勝攻取之數，形機之勢，詐譎之變，體因循之道，操持後之論也。</span><span style="font-family:標楷體;color:#C0504D">持後者，不敢為主而為客也。</span><span style="font-family: 新細明體; color: #C0504D">所以知戰陣分爭之非道不行也，知攻取堅守之非德不強也。誠明其意，進退左右無所擊危，乘勢以為資，清靜以為常，避實就虛，若驅群羊，此所以言兵也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　說山、說林者，所以竅窕穿鑿百事之壅遏，而通行貫扃萬物之窒塞者也。假譬取象，異類殊形，以領理人之意，懈墮結細，說捍搏囷，</span><span style="font-family:標楷體;color:#C0504D">搏，圓也。囷，芼也。</span><span style="font-family: 新細明體; color: #C0504D">而以明事埒事者也。</span><span style="font-family:標楷體;color:#C0504D">埒，兆朕也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">人間者，是以觀禍福之變，察利害之反，鑽脈得失之跡，標舉終始之壇也。</span></span><span style="font-family:標楷體;color:#C0504D">標，末也。壇，場也。</span><span style="font-family: 新細明體; color: #C0504D">分別百事之微，敷陳存亡之機，使人知禍之為福，亡之為得，成之為敗，利之為害也。誠喻至意，則有以傾側偃仰世俗之間，而無傷乎讒賊螫毒者也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">脩務者，所以為人之於道未淹，味論未深，見其文辭，反之以清淨為常，恬惔為本，則懈墮分學，縱欲適情，欲以偷自佚，而塞於大道也。今夫狂者無憂，聖人亦無憂，聖人無憂，和以德也，狂者無憂，不知禍福也。故通而無為也，與塞而無為也同，其無為則（通）〔同〕</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#</span><span style="font-size: 9.0pt; line-height: 150%; font-family: 新細明體; color: #C0504D; background: lime">１</span><span style="font-family: 新細明體; color: #C0504D">，其所以無為則異。故為之浮稱流說其所以能聽，所以使學者孳孳以自幾也。</span><span style="font-family:標楷體;color:#C0504D">幾，庶幾也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體">　　<span style="color:#C0504D">泰族者，橫八極，致高崇，上明三光，下和水土，經古今之道，治倫理之序，總萬方之指，而歸之一本，以經緯治道，紀綱王事。乃原心術，理情性，以館清平之、靈，</span></span><span style="font-family:標楷體;color:#C0504D">館，會。</span><span style="font-family: 新細明體; color: #C0504D">澄澈神明之精，</span><span style="font-family:標楷體;color:#C0504D">澄，清也。澈澄，別清濁也。</span><span style="font-family: 新細明體; color: #C0504D">以與天和相嬰薄。</span><span style="font-family:標楷體;
color:#C0504D">嬰，繞抱也。</span><span style="font-family: 新細明體; color: #C0504D">所以覽五帝三王，懷天氣，抱天心，執中含和，德形於內，以莙凝天地，發起陰陽，序四時，正流方，綏之斯寧，推之斯行，乃以陶冷萬物，遊化群生，唱而和，動而隨，四海之內，一心同歸。故景星見，</span><span style="font-family:標楷體;color:#C0504D">景星，在月之旁，則助月之明也。</span><span style="font-family: 新細明體; color: #C0504D">祥風至，</span><span style="font-family:標楷體;
color:#C0504D">風不鳴條也。</span><span style="font-family: 新細明體; color: #C0504D">黃龍下，鳳巢列樹，麟止郊野。德不內形，而行其法藉，〔專〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#2</span><span style="font-family: 新細明體; color: #C0504D">用制度，神祇弗應，福祥不歸、四海弗賓，兆民弗化。故德形於內，治之大本。此鴻烈之泰族也。</span><span style="font-family:標楷體;color:#C0504D">鴻，大也。烈，功也。凡二十篇，總謂之鴻烈。<span lang="EN-US"><br>
		</span></span><span style="font-family: 新細明體; color: #C0504D">
		　　凡屬書者，所以窺道開塞，庶後世使知舉錯取捨之宜適，外與物接而不眩，內有以處神養氣，宴煬至和，而己自樂所受乎天地者也。故言道而不明終始，則不知所倣依；言終始而不明天地四時，則不知所避諱；言天地四時而不引譬援類，則不識精微；言至精而不原人之神氣，則不知養生之機；原人情而不言大聖之德，則不知五行之差；言帝道而不言君事，則不知小大之衰；言君事而不為稱喻，則不知動靜之宜；以稱喻而不言俗變，則不知合同大指，已言俗變而不言往事，則不知道德之應；知道德而不知世曲，則無以耦萬方；知汜論而不知詮言，則無以從容；通書文而不知兵指，則無以應卒；已知大略而不知譬諭，則無以推明事；知公道而不知人間，則無以應禍福；知人間而不知脩務，則無以使學者勸力。欲強省其辭，覽總其要，弗曲行區入，則不足以窮道德之意。故著書二十篇，則天地之理究矣，人間之事接矣，帝王之道備矣。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">其言有小有巨，有微有粗，指奏卷異，各有為語。今專言道，則無不在焉，然而能得本知末者，其唯聖人也。今學者無聖人之才，而不為詳說，則終身顛頓乎混溟之中，而不知覺寤乎昭明之術矣。今易之乾、坤，足以窮道通意也，八卦可以識吉凶、知禍福矣，然而伏羲為之六十四變，</span></span><span style="font-family:標楷體;color:#C0504D">八八變為六十四卦，伏羲示其象。</span><span style="font-family: 新細明體; color: #C0504D">周室增以六爻，</span><span style="font-family:標楷體;
color:#C0504D">周室，謂文王也。</span><span style="font-family: 新細明體; color: #C0504D">所以原測淑清之道，而</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">逐萬物之祖也。夫五音之數，不過宮、商、角、徵、羽，而五絃之琴不可鼓也，必有細大駕和，而後可以成曲。今畫龍首，觀者不知其何獸也，具其形，則不疑矣。今謂之道則多，謂之物則少，謂之術則博，謂之事則淺，推之以論，則無可言者，所以為學者，固欲致之不言而已也。夫道論至深，故多為之辭以抒其情；萬物至眾，故博為之說以通其意。辭雖壇卷連僈，絞紛遠援，所以洮汰滌蕩至意，</span><span style="font-family:標楷體;color:#C0504D">洮汰，潤也。</span><span style="font-family: 新細明體; color: #C0504D">使之無凝竭底滯，捲握而不散也。夫江河之腐胔不可勝數，然祭者汲馬，大也。一盃酒白，蠅漬其中，匹夫弗嘗者，小也。誠通乎二十篇之論，睹凡得要，以通九野，</span><span style="font-family:標楷體;color:#C0504D">九野，八方、中央也。</span><span style="font-family: 新細明體; color: #C0504D">徑十門，</span><span style="font-family:標楷體;color:#C0504D">八方，上下也。</span><span style="font-family: 新細明體; color: #C0504D">外天地，捭山川，</span><span style="font-family:標楷體;
color:#C0504D">捭，屏去也。</span><span style="font-family: 新細明體; color: #C0504D">其於逍遙一世之間，宰匠萬物之形，亦優遊矣。若然者，挾日月而不烑，</span><span style="font-family:標楷體;color:#C0504D">挾，至也。烑，光也。</span><span style="font-family: 新細明體; color: #C0504D">潤萬物而不耗。曼兮洮兮，足以覽矣。藐兮浩浩，曠曠兮，可以遊矣。　　　　　　　</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　文王之時，紂為天子，賦斂無度，戮殺無止，康梁沉湎，宮中成市，</span><span style="font-family:標楷體;color:#C0504D">康梁，耽樂也。沉湎，淫酒也。成市，言集者多。</span><span style="font-family: 新細明體; color: #C0504D">作為炮烙之刑，刳諫者，剔孕婦，天下同心而苦之。文王四世纍善，</span><span style="font-family:標楷體;color:#C0504D">太王、王季、文王、武王，凡四世也。</span><span style="font-family: 新細明體; color: #C0504D">脩德行義，處岐周之間，地方不過百里，天下二垂歸之。文王欲以卑弱制強暴，以為天下去殘除賊而成王道，故太公之謀生焉。</span><span style="font-family:標楷體;color:#C0504D">太公謂風陳陰符兵謀也。</span><span style="font-family: 新細明體; color: #C0504D">文王業之而不卒，武王繼文王之業，用太公之謀，悉索薄賦，</span><span style="font-family:標楷體;
color:#C0504D">薄，少也。賦，兵也。</span><span style="font-family: 新細明體; color: #C0504D">躬擐甲冑，</span><span style="font-family:標楷體;color:#C0504D">擐，貫著也。</span><span style="font-family: 新細明體; color: #C0504D">以伐無道而討不義，誓師牧野，以踐天子之位。天下未定，海內未輯，武王欲昭文王之令德，使夷狄各以其賄來貢，遼遠未能至。故治三年之喪，殯文王於兩楹之間，</span><span style="font-family:標楷體;color:#C0504D">殯，大歛也。兩楹，堂柱之間，賓主夾之。</span><span style="font-family: 新細明體; color: #C0504D">以俟遠方。武王立三年而崩，成王在褓襁之中，未能用事，蔡叔、管叔輔公子</span><span style="font-family:標楷體;color:#C0504D">祿父祿父，紂之兄子，周封之以為殷後，使管、蔡監之也。</span><span style="font-family: 新細明體; color: #C0504D">而欲為亂。周公繼文王之業，持天子之政，以股肱周室，輔翼成王。懼爭道之不塞，臣下之危上也，故縱馬華山，放牛桃林，敗鼓折枹，搢笏而朝，以寧靜王室，鎮撫諸候。成王既壯，能從政事，周公受封於魯，以此移風易俗。孔子脩成、康之道，述周公之訓，以教七十子，使服其衣冠，脩其篇籍，故儒者之學生焉。墨子學儒者之業，受孔子之術，以為其禮煩擾而不悅，</span><span style="font-family:標楷體;color:#C0504D">悅，易也。</span><span style="font-family: 新細明體; color: #C0504D">厚葬靡財而貧民，服傷生而害事，故背周道而用夏政。禹之時，天下大水，禹身執纍垂，以為民先，剔河而道九岐，</span><span style="font-family:標楷體;color:#C0504D">剔，洩去也。九岐，河水播岐為九，以入海也。</span><span style="font-family: 新細明體; color: #C0504D">鑿江而通九路，</span><span style="font-family:標楷體;
color:#C0504D">江水通則為九。</span><span style="font-family: 新細明體; color: #C0504D">辟五湖</span><span style="font-family:標楷體;color:#C0504D">使水辟人而相從也。</span><span style="font-family: 新細明體; color: #C0504D">而定東海。當此之時，燒不暇撌，</span><span style="font-family:標楷體;color:#C0504D">撌，排去也。</span><span style="font-family: 新細明體; color: #C0504D">濡不給扢，</span><span style="font-family:標楷體;
color:#C0504D">扢，拭也。</span><span style="font-family: 新細明體; color: #C0504D">死陵者葬陵，死澤者葬澤，故節財、薄葬、閑服生焉。齊桓公之時，天子卑弱，諸侯力征，南夷北狄，交伐中國，中國之不絕如&#32171;。&#32171;曰絲也。齊國之地，東負海而北鄣河，地狹田少，而民多智巧。桓公憂中國之患，苦夷狄之亂，欲以存亡繼絕，名不天子之位，廣文、武之業，故管子之書生焉。齊景公內好聲色，外好狗馬，獵射亡歸，好色無辨，</span><span style="font-family:標楷體;color:#C0504D">辨，別也。</span><span style="font-family: 新細明體; color: #C0504D">作為路寢之臺，族鑄大鐘，</span><span style="font-family:標楷體;color:#C0504D">族，聚也。</span><span style="font-family: 新細明體; color: #C0504D">撞之庭下，郊雉皆呴，</span><span style="font-family:標楷體;
color:#C0504D">大鍾聲似雷震，雉應而句鳴也。</span><span style="font-family: 新細明體; color: #C0504D">一朝用三千鍾贛，</span><span style="font-family:標楷體;color:#C0504D">鍾，十斛也。贛，賜也。一朝賜群臣之費三萬斛也。</span><span style="font-family: 新細明體; color: #C0504D">梁丘據、子家噲導於左右，</span><span style="font-family:標楷體;
color:#C0504D">二人景公臣也。導，諫也。</span><span style="font-family: 新細明體; color: #C0504D">故晏子之諫生焉。晚世之時，六國諸侯，谿異谷別，水絕山隔，各自治其境內，守其分地，握其權柄，擅其政令，下無方伯，上無天子，力征爭權，勝者為右，恃連與國，</span><span style="font-family:標楷體;color:#C0504D">恃怙連與之國。</span><span style="font-family: 新細明體; color: #C0504D">約重致，剖信符，結遠援，以守其國家，持其社稷，故縱橫脩短生焉。申子者，韓昭釐之佐。韓，晉別國也，地墽民險，而介於大國之間，晉國之故禮未滅，韓國之新法重出，先君之令未收，後君之令又下，新故相反，前後相繆，百官背亂，不知所用，故刑名之書生焉。秦國之俗，貪狼</span><span style="font-family:標楷體;color:#C0504D">狼，荒也。</span><span style="font-family: 新細明體; color: #C0504D">強力，寡義而趍利，可威以刑，而不可化以善，可勸以賞，而不可厲以名，被險而帶河，四塞以為固，地利形便，畜積殷富，孝公欲以虎狼之勢而吞諸侯，故商鞅之法生焉。若劉氏之書，</span><span style="font-family:標楷體;color:#C0504D">淮南王自謂也。</span><span style="font-family: 新細明體; color: #C0504D">觀天地之象，通古今之事，權事而立制，度形而施宜，原道之心，合三王之風，以儲與扈冶，</span><span style="font-family:標楷體;color:#C0504D">儲與，猶攝業。扈冶，廣大也。</span><span style="font-family: 新細明體; color: #C0504D">玄眇之中，精搖靡覽，</span><span style="font-family:標楷體;
color:#C0504D">楚人謂精進為精搖。靡，皆覽之。</span><span style="font-family: 新細明體; color: #C0504D">棄其畛挈，</span><span style="font-family:標楷體;color:#C0504D">楚人謂澤濁為畛挈也。</span><span style="font-family: 新細明體; color: #C0504D">斟其淑靜，以統天下，理萬物，應變化，通殊類，非循一跡之路，守一隅之指，拘繁牽連於物，而不與世推移也。故置之尋常而不塞，布之天下而不窕。</span><span style="font-family:標楷體;color:#C0504D">窕，緩也。布之天下，雖大不窕也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#C0504D">淮南鴻烈要略間詁卷之二十八竟</span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="color:purple">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#1</span><span style="font-size:9.0pt;line-height:150%;font-family:新細明體;color:#C0504D">『同』誤為『通』，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		2</span><span style="font-size:9.0pt;line-height:150%;font-family:新細明體;color:#C0504D">『專』字脫，據集解本補。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
