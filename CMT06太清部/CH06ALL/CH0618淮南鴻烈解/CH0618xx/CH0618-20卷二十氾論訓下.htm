<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #C0504D">
		淮南鴻烈解卷之二十</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#C0504D">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #C0504D">氾論訓下</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="color:#C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		　　徐偃王被服慈惠，身行仁義，陸地之朝者三十二國，然而身死國亡，子孫無類。</span><span style="font-family:標楷體;color:#C0504D">偃王於衰亂之世，修行仁義，不設武備，楚王滅之，故身死國亡也。七諫篇曰，荊文誤而徐亡是也。</span><span style="font-family: 新細明體; color: #C0504D">大夫種輔翼越王句踐，而為之報怨雪恥，擒夫差之身，開地數千里，然而身伏屬鏤而死。</span><span style="font-family:標楷體;color:#C0504D">句踐奮計，報怨於吳王夫差，獲千里之地，而越王終已疑之，賜其屬鏤以死也。屬鏤，利劍也。一曰，長劍摽施鹿盧，鋒曳地，屬錄而行之也。</span><span style="font-family: 新細明體; color: #C0504D">此皆達於治亂之機，</span><span style="font-family:標楷體;
color:#C0504D">機，要也。</span><span style="font-family: 新細明體; color: #C0504D">而未知全性之具者。故萇弘知天道而不知人事，蘇秦知權謀而不知禍福，徐偃王知仁義而不知時，大夫種知忠而不知謀。</span><span style="font-family:標楷體;color:#C0504D">不自知為身謀。</span><span style="font-family: 新細明體; color: #C0504D">聖人則不然，論世而為之事，權事而為之謀，是以舒之天下而不窕，內之尋常而不塞</span><span style="font-family:標楷體;color:#C0504D">。不窕，在大能大也。八尺曰尋，倍尋曰常。在小能小，不塞急也。</span><span style="font-family: 新細明體; color: #C0504D">使天下荒亂，禮義絕，綱紀廢，彊弱相乘，力征相攘，臣主無差，貴賤無序，甲胃生蠟虱，</span><span style="font-family:標楷體;color:#C0504D">乘，加也。攘，平除。生蠟虱，不離體也。</span><span style="font-family: 新細明體; color: #C0504D">燕雀處帷幄，</span><span style="font-family:標楷體;
color:#C0504D">幄，幕也。處，猶巢也。</span><span style="font-family: 新細明體; color: #C0504D">而兵不休息，而乃始服屬臾之貌，</span><span style="font-family:標楷體;color:#C0504D">謹也。</span><span style="font-family: 新細明體; color: #C0504D">恭儉之禮，則必滅抑而不能興矣。天下安寧，政教和平，百姓肅睦，上下相親，而乃始立氣矜，</span><span style="font-family:標楷體;color:#C0504D">矜，自大也。</span><span style="font-family: 新細明體; color: #C0504D">奮勇力，則必不免於有司之法矣。是故聖人者，能陰能陽，能弱能彊，隨時而動靜，因資而立功，物動而知其反，事萌而察其變，化則為之象，運則為之應，是以終身行而無所困。故事有可行而不可言者，有可（戰）〔言〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family: 新細明體; color: #C0504D">而不可行者，有易為而難成者，有難成而易敗者。所謂可行而不可言者，趨舍也；可言而不可行者，偽詐也；易為而難成者，事也；難成而易敗者，名也，此四策者，聖人之所獨見而留意也。掘寸而伸尺，聖人為之；</span><span style="font-family:標楷體;color:#C0504D">寸小，尺大。</span><span style="font-family: 新細明體; color: #C0504D">小枉而大直，君子行之。</span><span style="font-family:標楷體;color:#C0504D">枉；曲也。直，直其道也。</span><span style="font-family: 新細明體; color: #C0504D">周公有殺弟之累，</span><span style="font-family:標楷體;
color:#C0504D">誅管蔡也。</span><span style="font-family: 新細明體; color: #C0504D">齋桓有爭國之名，</span><span style="font-family:標楷體;color:#C0504D">自莒先入，殺子&#31994;也。</span><span style="font-family: 新細明體; color: #C0504D">然而周公以義補缺，</span><span style="font-family:標楷體;color:#C0504D">謂翼成王以致太平，七年歸政，北面為臣，故曰以義補缺也。</span><span style="font-family: 新細明體; color: #C0504D">桓公以功滅醜，</span><span style="font-family:標楷體;
color:#C0504D">立九合一匡之功，以滅爭國之惡。</span><span style="font-family: 新細明體; color: #C0504D">而皆為賢。今以人之小過揜其大美，則天下無聖王賢相矣。故目中有疵，不害於視，不可灼也；</span><span style="font-family:標楷體;color:#C0504D">疵，贅。灼，燃。</span><span style="font-family: 新細明體; color: #C0504D">喉中有病，無害於息，不可鑿也。</span><span style="font-family:標楷體;color:#C0504D">鑿，穿。</span><span style="font-family: 新細明體; color: #C0504D">河上之丘冢，不可勝數，猶之為易也。</span><span style="font-family:
標楷體;color:#C0504D">言河上本非丘壟之處，有易之地猶多，以大言之也，以諭萬事多覆於少。</span><span style="font-family: 新細明體; color: #C0504D">水激興波，高下相臨，差以尋常，猶之為平。</span><span style="font-family:
標楷體;color:#C0504D">雖有激波，猶以為平，平者多也。猶橘柚冬生，人曰冬死，〔死〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#2</span><span style="font-family:標楷體;
color:#C0504D">者眾也，薺麥夏死，人曰夏生，〔生〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#3</span><span style="font-family:標楷體;color:#C0504D">者多也。</span><span style="font-family: 新細明體; color: #C0504D">昔者曹子為魯將兵，三戰不勝，亡地千里。使曹子計不顧後，足不旋踵，刎剄於陳中，則終身為破軍擒將矣。然而曹子不羞其敗，恥死而無功。柯之盟，榆三尺之刃，造桓公之胸，三戰所亡，一朝而反之，勇聞于天下，功立於魯國。</span><span style="font-family:標楷體;color:#C0504D">復汶陽之田也。</span><span style="font-family: 新細明體; color: #C0504D">管仲輔公子&#31994;而不能遂，</span><span style="font-family:標楷體;color:#C0504D">遂，成。</span><span style="font-family: 新細明體; color: #C0504D">不可謂智；遁逃奔走，不死其難，</span><span style="font-family:
標楷體;color:#C0504D">不死子&#31994;之難也。</span><span style="font-family: 新細明體; color: #C0504D">不可謂勇；束縛桎梏，不諱其恥，不可謂貞。當此三行者，布衣弗友，人君弗臣。</span><span style="font-family:標楷體;color:#C0504D">布衣之士不以為益友也，人君不以為義臣也。</span><span style="font-family: 新細明體; color: #C0504D">然而管仲兔於累紲之中，立齊國之政，九合諸侯，一匡天下。使管仲出死損軀，不顧後圖，豈有此霸功哉。今人君論其臣也，不計其大功，總其略行，而求小善，則失賢之數也。</span><span style="font-family:標楷體;color:#C0504D">略，大也。小善，忠也。數，術也。</span><span style="font-family: 新細明體; color: #C0504D">故人有厚德，無問其小節；而有大譽，無疵其小故。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">　　夫牛&#36431;之涔不能生鱣鮪，</span><span style="font-family:標楷體;color:#C0504D">涔，雨水也，滿牛&#36431;跡中，言其小也，故不能生鱣鮪也。鱣，大魚，長丈餘，細鱗，黃首，白身，短頭，口在腹下。鮪，大魚，亦長丈餘，仲春二月從河西上，得過龍門，便為龍。先師說云也。</span><span style="font-family: 新細明體; color: #C0504D">而蜂房不容鵠卵，</span><span style="font-family:標楷體;
color:#C0504D">房，巢。</span><span style="font-family: 新細明體; color: #C0504D">小形不足以包大體也。夫人之情，莫不有所短，誠其大略是也，雖有小過，不足以為累。</span><span style="font-family:標楷體;color:#C0504D">誠其實，略其行。</span><span style="font-family: 新細明體; color: #C0504D">若其大略非也，雖有閭里之行，未足大舉。</span><span style="font-family:標楷體;
color:#C0504D">舉，用。</span><span style="font-family: 新細明體; color: #C0504D">夫顏喙聚，梁父之大盜也，</span><span style="font-family:標楷體;color:#C0504D">梁父，齊邑。今屬太山。</span><span style="font-family: 新細明體; color: #C0504D">而為齊忠臣。段干木，晉國之大駔也，而為文侯師。</span><span style="font-family:標楷體;
color:#C0504D">駔，驕怚。一曰，駔，市儈也。言魏國之大儈也。</span><span style="font-family: 新細明體; color: #C0504D">孟卯妻其嫂，有五子焉，然而相魏，寧其危，解其患。</span><span style="font-family:標楷體;
color:#C0504D">孟卯，一齊人也。及為魏，能安其危國，類其勳也。戰國策曰芒卯也。</span><span style="font-family: 新細明體; color: #C0504D">景陽淫酒，被髮而御於婦人，威服諸侯。</span><span style="font-family:標楷體;
color:#C0504D">景陽楚將。</span><span style="font-family: 新細明體; color: #C0504D">此四人者，皆有所短，然而功名不滅者，其略得也。</span><span style="font-family:標楷體;color:#C0504D">略，猶道也。</span><span style="font-family: 新細明體; color: #C0504D">季襄、陳仲子立節抗行，不入洿君之朝，不食亂世之食，遂餓而死。</span><span style="font-family:
標楷體;color:#C0504D">季襄，魯人，孔子弟子。陳仲子，齊人，孟子弟子，居於陵也。</span><span style="font-family: 新細明體; color: #C0504D">不能存亡接絕者何？小節伸而大略屈。</span><span style="font-family:標楷體;color:#C0504D">伸，用。屈，廢。</span><span style="font-family: 新細明體; color: #C0504D">故小謹者無成功，訾行者不容於眾，</span><span style="font-family:
標楷體;color:#C0504D">好揜人之善，揚人之短，訾毀人行，自獨卑藏，眾人所疾而不容之也。一說，訾，毀也。行有毀缺者，不為眾人所容。</span><span style="font-family: 新細明體; color: #C0504D">體大者節疏，蹠距者舉遠。</span><span style="font-family:標楷體;
color:#C0504D">疏，長也。蹠，足也。距，大也。</span><span style="font-family: 新細明體; color: #C0504D">自古及今，五帝三王，未有能全其行者也。〔故〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#4</span><span style="font-family: 新細明體; color: #C0504D">易曰，小過亨，利貞。言人莫不有過，而不欲其大也。夫堯、舜、湯、武，世主之隆也；</span><span style="font-family:標楷體;color:#C0504D">隆，盛。</span><span style="font-family: 新細明體; color: #C0504D">齊桓晉文，五霸之豪英也。然堯有不慈之名，</span><span style="font-family:標楷體;
color:#C0504D">謂天下不以予子丹朱也。</span><span style="font-family: 新細明體; color: #C0504D">舜有卑父之謗，</span><span style="font-family:標楷體;color:#C0504D">謂瞽叟降在庶人也。</span><span style="font-family: 新細明體; color: #C0504D">湯武有放弒之事，</span><span style="font-family:標楷體;color:#C0504D">殷湯放桀南巢，周武弒紂宣室也。</span><span style="font-family: 新細明體; color: #C0504D">五伯有暴亂之謀。</span><span style="font-family:標楷體;
color:#C0504D">齊桓、晉文、宋襄、楚莊、秦穆，德末能純，皆有爭奪之驗，故曰有暴亂之謀也。</span><span style="font-family: 新細明體; color: #C0504D">是故君子不責備於一人，方正而不以割，廉直而不以切，博通而不以訾，文武而不以責。</span><span style="font-family:標楷體;color:#C0504D">文武以備具，不責備於人。</span><span style="font-family: 新細明體; color: #C0504D">求於一人則任以人力，</span><span style="font-family:標楷體;
color:#C0504D">任其力所能任也。</span><span style="font-family: 新細明體; color: #C0504D">自脩則以道德。責人以人力，易償也；自脩以道德，難為也。難為則行高矣，易償則求贍矣。夫夏后氏之璜不能無考，</span><span style="font-family:標楷體;color:#C0504D">半圭曰章，夏后氏之珍玉也。考，瑕釁也。</span><span style="font-family: 新細明體; color: #C0504D">明月之珠不能無類，</span><span style="font-family:標楷體;
color:#C0504D">夜光之珠，有似月光，故曰明月。顏，磐，若絲之結纇也。</span><span style="font-family: 新細明體; color: #C0504D">然而天下寶之者，何也？其小惡不足妨大美也。今志人之所短，而志人之所脩，而求得其賢乎天下，則難矣。夫百里奚之飯牛，伊尹之負鼎，</span><span style="font-family:標楷體;color:#C0504D">伊尹負鼎俎，調五味，以干湯，卒為賢相。</span><span style="font-family: 新細明體; color: #C0504D">太公之鼓刀，</span><span style="font-family:標楷體;
color:#C0504D">太公，河內汲人。有屠、鉤之困，卒為文王佐，翼武王伐紂也。</span><span style="font-family: 新細明體; color: #C0504D">甯戚之商歌，</span><span style="font-family:標楷體;color:#C0504D">甯戚，衛人也，商旅於齊，宿郭門外，疾世商歌，以干桓公。〔桓公〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#5</span><span style="font-family:標楷體;
color:#C0504D">夜出迎客，聞之舉以為大田。（其歌曲）&#65339;事〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#6</span><span style="font-family:標楷體;color:#C0504D">在道應（說）〔訓〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#7</span><span style="font-family:標楷體;
color:#C0504D">也。</span><span style="font-family: 新細明體; color: #C0504D">其美有存焉者矣。眾人見其位之卑賤，事之洿辱，而不知其大略，以為不肖。及其為天子三公，而立為諸侯賢相，乃始信於異眾也。</span><span style="font-family:標楷體;color:#C0504D">信，知。</span><span style="font-family: 新細明體; color: #C0504D">夫發于鼎俎之間，</span><span style="font-family:標楷體;color:#C0504D">伊尹。</span><span style="font-family: 新細明體; color: #C0504D">出于屠酤之肆，</span><span style="font-family:標楷體;
color:#C0504D">肆，列也。謂太公呂尚也。</span><span style="font-family: 新細明體; color: #C0504D">解于累紲之中，</span><span style="font-family:標楷體;color:#C0504D">累紲，所以束縛人，謂管仲。</span><span style="font-family: 新細明體; color: #C0504D">興于牛頷之下，</span><span style="font-family:標楷體;
color:#C0504D">興，起也。謂百里奚也。頷，讀合索之合。</span><span style="font-family: 新細明體; color: #C0504D">洗之以湯沐，祓之以爟火，立之于本朝之上，倚之于三公之位，</span><span style="font-family:
標楷體;color:#C0504D">爟火，取火於日之官也。周禮司爟掌行火之正令。火，所以祓除祥也。立，置也。本朝，國朝也。</span><span style="font-family: 新細明體; color: #C0504D">內不&#24921;於國家，外不愧於諸侯，符勢有以內合。</span><span style="font-family:標楷體;color:#C0504D">內合於君。</span><span style="font-family: 新細明體; color: #C0504D">故未有功而知其賢者，堯之知舜；功成事立而知其賢者，市人之知舜也。為是釋度數而求之於朝肆草莽之中，其失人也必多矣。</span><span style="font-family:標楷體;color:#C0504D">為上自任耳目聰明以得賢人之故，不復用度量之術取人，而亟求賢於朝肆之列，草莽之中，失賢人必多矣，何言求賢。</span><span style="font-family: 新細明體; color: #C0504D">何則？能效其求，而不知其所以取人也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　夫物之相類者，世主之所亂惑也；嫌疑肖象者，眾人之所眩耀。</span><span style="font-family:標楷體;color:#C0504D">（&#29248;似象）〔肖象，似〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#8</span><span style="font-family:標楷體;
color:#C0504D">也嫌疑，謂白骨之肖象牙也，碧盧似玉，蛇&#29248;似麋蕪也。</span><span style="font-family: 新細明體; color: #C0504D">故狠者類知而非知，</span><span style="font-family:標楷體;color:#C0504D">狠者自用，像有知，非真知。</span><span style="font-family: 新細明體; color: #C0504D">愚者類仁而非仁，</span><span style="font-family:標楷體;
color:#C0504D">愚者不能斷割，有似於仁，非真仁也。</span><span style="font-family: 新細明體; color: #C0504D">&#25094;者類勇而非勇，</span><span style="font-family:標楷體;color:#C0504D">&#25094;者，不知畏危難，有似於勇，非真勇。</span><span style="font-family: 新細明體; color: #C0504D">使人之相去也，若玉之與石，美之與惡，則論人易矣。夫亂人者，芎藭之與&#34241;本也、蛇&#29248;之與麋蕪也，此皆相似。</span><span style="font-family:標楷體;color:#C0504D">言其相類，但其芳臭不同，猶小人類君子，但其仁與不仁異也。</span><span style="font-family: 新細明體; color: #C0504D">故劍工或劍之似莫邪者，唯歐冶能名其種；</span><span style="font-family:
標楷體;color:#C0504D">歐冶，良工。</span><span style="font-family: 新細明體; color: #C0504D">玉工眩玉之似碧盧者，唯琦頓不失其情；</span><span style="font-family:標楷體;color:#C0504D">碧盧，或云碔砆</span><span style="font-family: 新細明體; color: #C0504D">。</span><span style="font-family:標楷體;color:#C0504D">猗頓，魯之富人，能知玉理，不失其情也。</span><span style="font-family: 新細明體; color: #C0504D">闇主亂于姦臣小人之疑君子者，唯聖人能見微以知明。故蛇舉首尺，而脩短可知也；象見其牙，而大小可論也。薜燭庸子，見若狐甲於劍而利鈍識</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">矣；</span><span style="font-family:標楷體;color:#C0504D">薜，齊邑也。燭庸氏子，通利劍。</span><span style="font-family: 新細明體; color: #C0504D">臾兒、易牙、淄、澠之。水合者，嘗一哈水（如）&#65339;而〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#9</span><span style="font-family: 新細明體; color: #C0504D">甘苦知矣。</span><span style="font-family:標楷體;color:#C0504D">叟兒、易牙，皆齊之知味遺也。哈，口也。</span><span style="font-family: 新細明體; color: #C0504D">故聖人之論賢也，見其一行而賢不肖分矣。孔子辭&#24298;丘，中不盜刀鉤；</span><span style="font-family:標楷體;color:#C0504D">&#31104;丘，齊（已）&#65339;邑&#65341;</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#10</span><span style="font-family:標楷體;
color:#C0504D">，今屬濟陰，齊景公養孔子，以言未見從，道未得行，不欲虛祿，辭而不受，故不復利人刀鉤也。</span><span style="font-family: 新細明體; color: #C0504D">許由讓天子，終不利封侯。</span><span style="font-family:標楷體;
color:#C0504D">許由，羅者，陽成人。堯欲以天下與之，洗耳而不就，故曰不利於封侯也。</span><span style="font-family: 新細明體; color: #C0504D">故未嘗灼而不敢握火者，見其有所燒也；未嘗傷而不敢握刃者，見其有所害也。由此觀之，見者可以論未發也，而觀小節足以知大體矣。故論人之道，貴則觀其所舉，富則觀其所施，窮則觀其所不受，賤則觀其所不為，貧則觀其所不取。視其更難，以知其勇；動以喜樂，以觀其守；委以財貨，以論其人；振以恐懼，以知其節；則人情備矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　古之善賞者，費少而勸眾；</span><span style="font-family:
標楷體;color:#C0504D">趙襄二行之是。</span><span style="font-family: 新細明體; color: #C0504D">善罰者，刑省而姦禁；</span><span style="font-family:標楷體;color:#C0504D">齊威王行之是也。</span><span style="font-family: 新細明體; color: #C0504D">善予者，用約而為德，</span><span style="font-family:標楷體;color:#C0504D">秦穆公行之是。</span><span style="font-family: 新細明體; color: #C0504D">善取者，入多而無怨。</span><span style="font-family:標楷體;
color:#C0504D">齊桓公行之也。</span><span style="font-family: 新細明體; color: #C0504D">趙襄子圍於晉陽，罷圍而賞有功者五人，高赫為賞首。左右曰，晉陽之難，赫無大功，今為賞首，何也。</span><span style="font-family:標楷體;color:#C0504D">智伯求地於趙襄子，不與，智伯率韓、魏以圍之，三月不&#23557;，趙氏之臣張孟談，潛與韓、魏通謀，反智伯而殺之，張孟談之力也。故曰，高赫無大功也。</span><span style="font-family: 新細明體; color: #C0504D">襄子曰，晉陽之園，寡人社稷危，國家殆，群臣無不有驕侮之心、唯赫不失君臣之禮。故賞一人，而天下為忠之臣者莫不終忠於其君。此賞少而勸善者眾也。齊威王設大鼎於庭中，而數無鹽令曰，子之譽，日聞吾耳。察子之事，田野蕪，倉&#24298;虛，囹圄實，子以姦事我者也。乃烹之。齊以此三十二歲道路不拾遣。此刑省姦禁者也。秦穆公出遊而車敗，右服失馬，</span><span style="font-family:標楷體;color:#C0504D">服，中失馬。</span><span style="font-family: 新細明體; color: #C0504D">野人得之。穆公追而及之岐山之陽，野人方屠而食之。穆公曰，夫食駿馬之肉，而不還飲酒者，傷人。吾恐其傷汝等。&#24487;飲而去之，處一年，與晉惠公為韓之戰，</span><span style="font-family:標楷體;color:#C0504D">處一年者，謂飲食肉人酒之明年也。晉惠公，夷吾倍秦納己之賂，秦興兵伐晉，戰於晉地韓原也。</span><span style="font-family: 新細明體; color: #C0504D">晉師圍穆公之車，梁由靡扣穆公之驂，獲之。</span><span style="font-family:
標楷體;color:#C0504D">梁由靡，晉大夫。扣，猶牽也。將獲穆公。</span><span style="font-family: 新細明體; color: #C0504D">食馬肉者，三百餘人，皆出死為穆公戰於車下，遂克晉，虜惠公以歸。此用約而為得者也。齊桓公將欲征伐，甲兵不足，令有重罪者出犀甲一戟，</span><span style="font-family:標楷體;color:#C0504D">犀甲，取其堅也。戟，車戟也，長丈六尺。犀或作三，直出三甲也。</span><span style="font-family: 新細明體; color: #C0504D">有輕罪者贖以金分，</span><span style="font-family:標楷體;color:#C0504D">輕，小。以金分，出金隨罪輕重，有分兩。</span><span style="font-family: 新細明體; color: #C0504D">訟而不勝者出一束箭。</span><span style="font-family:標楷體;
color:#C0504D">不勝，猶不直也。箭十二為束也。</span><span style="font-family: 新細明體; color: #C0504D">百姓皆說，乃矯箭為矢，</span><span style="font-family:標楷體;color:#C0504D">治箭之笄好者也。</span><span style="font-family: 新細明體; color: #C0504D">鑄金而為刃，</span><span style="font-family:標楷體;color:#C0504D">刃，五刃也，刀、劍、矛、戟、矢也。</span><span style="font-family: 新細明體; color: #C0504D">以伐不義而征無道，遂霸天下。此入多而無怨者也。故聖人因民之所喜而勸善，因民之所惡以禁姦，故賞一人而天下譽之，罰一人而天下畏之。故至賞不費，</span><span style="font-family:標楷體;color:#C0504D">賞當賞，不虛費。</span><span style="font-family: 新細明體; color: #C0504D">至刑不濫。</span><span style="font-family:標楷體;color:#C0504D">刑當刑，不傷善。濫，讀收歛之歛也。</span><span style="font-family: 新細明體; color: #C0504D">孔子誅少正卯而魯國之邪塞，</span><span style="font-family:標楷體;
color:#C0504D">少正，官，卯，其名也。魯之諂人。孔子相魯七日，誅之於東觀之下，刑不濫也。</span><span style="font-family: 新細明體; color: #C0504D">子產誅鄧析，而鄭國之姦禁，</span><span style="font-family:標楷體;
color:#C0504D">鄧析，詭辯姦人之雄也。子產誅之，故姦止也。傳曰，鄭駟遄殺鄧析而用其竹刑。鄧析制刑，書之於竹，鄭國用，不以人廢言也。</span><span style="font-family: 新細明體; color: #C0504D">以近諭遠，以小知大也。故聖人守約而治廣者，此之謂。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　天下莫易於為善，而莫難於為不善也。</span><span style="font-family:標楷體;color:#C0504D">為善，靜身無欲，信仁而已，（慎）〔順〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#11</span><span style="font-family:標楷體;
color:#C0504D">其天性，故易。為不善，貪欲無厭，毀人自成，戾其天性，（欲）〔故〕</span><span lang="EN-US" style="font-family: 新細明體; color: #C0504D; background: lime">#12</span><span style="font-family:標楷體;color:#C0504D">難也。</span><span style="font-family: 新細明體; color: #C0504D">所謂為善者，靜而無為也；所謂為不善者，躁而多欲也。適情辭，無所誘，或循性保真，無變於己，故曰為善易。越城郭，踰險塞，姦符節，盜管金，篡弒矯誣，非人之性也。</span><span style="font-family:標楷體;color:#C0504D">姦，私，亦盜也。符節成信也，而盜取之。管，壯籥也。金，印封，亦所以為信也。固，閉藏也。篡弒，下謀上也。矯，擅作君命。誣，以惡覆人也。皆非人本所受天之善性也。</span><span style="font-family: 新細明體; color: #C0504D">故曰為不善難。今人所以犯囹圄之罪，而陷於刑戮之患者，由嗜欲無厭，不循度量之故也。何以知其然？天下縣官法曰，發墓者誅，竊盜者刑，此執政之所司也。夫法令者罔其姦邪，勤率隨其蹤跡，</span><span style="font-family:標楷體;color:#C0504D">勤者，問吏。率，大任也。</span><span style="font-family: 新細明體; color: #C0504D">無愚夫憃婦，皆知為姦之無脫也，犯禁之不得免也。然而不材子不勝其欲，蒙死亡之罪，而被刑戮之羞。</span><span style="font-family:標楷體;color:#C0504D">蒙，冒。</span><span style="font-family: 新細明體; color: #C0504D">然而立秋之後，司寇之徒繼踵於門，而死市之人血流於路。何則？惑於財利之得，而蔽於死亡之患也。夫今陳卒設兵，兩軍相當，將施令曰，斬首拜爵，而屈撓者要斬。然而隊階之卒皆不能前遂斬首之功，</span><span style="font-family:標楷體;color:#C0504D">遂，成。</span><span style="font-family: 新細明體; color: #C0504D">而後被要斬之罪，是去恐死而就必死也。故利害之反，禍福之接，不可不審也。事或欲之，適足以失之，或避之，適足以就之。楚人有乘船而遇大風者，波至而自投於水，非不貪生，而畏死也，或於恐死而反忘生也。故人之嗜欲，亦猶此也。齊人有盜金者，當市繁之時，至掇而走，勒問其故曰，而盜金於市中，何也？</span><span style="font-family:標楷體;color:#C0504D">繁，眾也。勒，主問吏。故，猶意也。而，汝也。</span><span style="font-family: 新細明體; color: #C0504D">對曰，吾不見人，徒見金耳。志所欲，則忘其為矣。是故聖人審動靜之變，而適受與之度，理好憎之情，和喜怒之節。夫動靜得則患弗過也，受與適則罪弗累也，好憎理則憂弗近也，喜怒節則怨弗犯也。故達道之人，不苟得，不讓福，其有弗棄，非其有弗索，常滿而不溢，恆虛而易足。</span><span style="font-family:標楷體;color:#C0504D">虛，無欲也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		　　今夫霤水足以縊壺榼，而江河不能實漏&#24053;，故人心猶是也。自當以道術度量，食充虛，衣御寒，則足以養七尺之形矣。若無道術度量而以自儉約，則萬乘之勢不足以為尊，天下之富不足以為樂矣。</span><span style="font-family:標楷體;color:#C0504D">諭若桀與紂，無道術度量，不得為匹夫，何尊樂之有乎。</span><span style="font-family: 新細明體; color: #C0504D">孫叔敖三去令尹而無憂色，爵祿不能累也。</span><span style="font-family:
標楷體;color:#C0504D">不以爵祿累其身也。</span><span style="font-family: 新細明體; color: #C0504D">荊佽非兩蛟夾繞其船而志不動，怪物不能驚也。</span><span style="font-family:標楷體;color:#C0504D">勇而不惑。</span><span style="font-family: 新細明體; color: #C0504D">聖人心平志易，精神內守，物莫足以惑之。夫醉者，俛入城門，以為七尺之閨也；超江、淮，以為尋常之溝也；酒濁其神也。怯者夜見立表以為鬼也，見寢石以為虎也，懼揜其氣也。</span><span style="font-family:標楷體;color:#C0504D">掩，奪。</span><span style="font-family: 新細明體; color: #C0504D">又況無天地之怪物乎。夫雌雄相接，陰陽相薄，羽者為雛鷇，毛者為駒犢，柔者為皮肉，堅者為齒角，人弗怪也；水生蠬蜄，山生金玉，人弗怪也；老槐生火，久血為燐，人弗怪也。</span><span style="font-family:標楷體;color:#C0504D">血精在地，暴露百日則為燐，遙望炯炯，若燃火也。</span><span style="font-family: 新細明體; color: #C0504D">山出嘄陽，</span><span style="font-family:標楷體;
color:#C0504D">嘄陽，山精也。人形，長大，面黑色，身有毛，若反踵，見人而笑。</span><span style="font-family: 新細明體; color: #C0504D">水生罔象，</span><span style="font-family:標楷體;color:#C0504D">水之精也，國語曰，龍，罔象也。</span><span style="font-family: 新細明體; color: #C0504D">木生畢方，</span><span style="font-family:標楷體;
color:#C0504D">木之精也。狀如烏，青色，赤腳，一足，不食五穀也。</span><span style="font-family: 新細明體; color: #C0504D">井生墳羊，</span><span style="font-family:標楷體;color:#C0504D">土之精也，魯季子穿井，獲土缶，其中有羊也。</span><span style="font-family: 新細明體; color: #C0504D">人怪之，聞見鮮而識物淺也。天下之怪物，聖人之所獨見；利害之反覆，知者之所獨明達也。同異嫌疑者，世俗之所眩惑也。夫見不可布於海內，聞不可明於百姓，是故因鬼神機祥而為之立禁，</span><span style="font-family:標楷體;color:#C0504D">機祥，吉凶。禁，戒。</span><span style="font-family: 新細明體; color: #C0504D">總形推類而為之變象。何以知其然也？世俗言曰：饗大高者而彘為上牲，</span><span style="font-family:
標楷體;color:#C0504D">大高，祖。一曰上帝。</span><span style="font-family: 新細明體; color: #C0504D">葬死人者裘不可以藏，相戲以刃者太祖軵其肘，</span><span style="font-family:標楷體;color:#C0504D">軵，擠也。讀近茸，急察言之。</span><span style="font-family: 新細明體; color: #C0504D">枕戶橉而臥者鬼神蟅其首。此皆不著於法令而聖人之所不口傳也。夫饗大高而氦為上牲者，非彘能賢於野獸麋鹿也，而神明獨饗之，何也？以為彘者，家人所常畜而易得之物也，故因其便以尊之。裘不可以藏者，非能其綈綿曼帛溫煖於身也，世以為裘者，難得貴賈之物也，</span><span style="font-family:標楷體;color:#C0504D">曼帛，細帛也。裘狐之屬也。故曰貴賈之物。</span><span style="font-family: 新細明體; color: #C0504D">而可傳於後世，無益於死者，而足以養生，故因其資以讋之。</span><span style="font-family:標楷體;color:#C0504D">資，用也。讋，忌恐。</span><span style="font-family: 新細明體; color: #C0504D">相戲以刃太祖軵其肘者，夫以刃相戲必為過失，過失相傷，其患必大，無涉血之仇爭忿&#39724;，而以小事自內於刑戮，愚者所不知忌也，故因太祖以累其心。</span><span style="font-family:標楷體;color:#C0504D">累，恐。</span><span style="font-family: 新細明體; color: #C0504D">枕戶橉而臥鬼神履其首者，使鬼神能玄化，則不待戶牖之行，若循虛而出入，則亦無能履也，</span><span style="font-family:標楷體;color:#C0504D">虛，孔竅也。</span><span style="font-family: 新細明體; color: #C0504D">夫戶牖者，風氣之所從往來，而風氣者，陰陽粗捔者也。離者必病，</span><span style="font-family:
標楷體;color:#C0504D">離，遭。</span><span style="font-family: 新細明體; color: #C0504D">故託鬼神以伸誡之也。凡此之屬，皆不可勝著於書策竹帛而藏於官府者也，故以機祥明之。為愚者之不知其害，乃借鬼神之威以聲其教，所由來者遠矣。而愚者以為機祥，而狠者以為非，唯有道者能通其志。今世之祭井&#31432;、門戶，箕&#31634;、臼杵者，非以其神為能饗之也，恃賴其德，煩苦之無已也。是故以時見其德，所以不忘其功也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">觸石而出，膚寸而合，不崇朝而雨天下者，唯太山。</span></span><span style="font-family:標楷體;color:#C0504D">崇，終也。日旦至食時為終朝也。</span><span style="font-family: 新細明體; color: #C0504D">赤地三年而不絕流，澤及百里而潤草木者，唯江河也。是以天子秩而祭之。故馬免人於難者，其死也葬之，牛，其死也，葬以大車為薦。牛馬有功猶不可忘，又死人乎。此聖人所以重仁襲恩。</span><span style="font-family:標楷體;color:#C0504D">襲，亦重累。</span><span style="font-family: 新細明體; color: #C0504D">故炎帝於火，死而為&#31427;；</span><span style="font-family:標楷體;color:#C0504D">炎帝，神農以火德王天下，死託祀於&#31427;神。</span><span style="font-family: 新細明體; color: #C0504D">禹勞天下，死為社；</span><span style="font-family:標楷體;
color:#C0504D">勞力，謂天下治水之功也，託祀於后土之神。</span><span style="font-family: 新細明體; color: #C0504D">后稷作稼穡，而死為稷；</span><span style="font-family:標楷體;color:#C0504D">稷，周&#24323;也。</span><span style="font-family: 新細明體; color: #C0504D">羿除天下之害，死而為宗布。此鬼神之所以立。</span><span style="font-family:標楷體;color:#C0504D">羿，古之諸侯。河伯溺殺人，羿射其左目。風伯壞人屋室，羿射中其膝。又課九嬰，窫寙之屬，有功於天下，故死託於宗布。祭田為宗布，謂出也。一曰，今人室中所祀之宗布是也。或曰，司命傍布也。此堯時羿。非有窮后羿。</span><span style="font-family: 新細明體; color: #C0504D">北楚有任俠者，其子孫數諫而止之，不聽也。縣有賊，大搜其廬，事果發覺，夜驚而走，追，道及之，其所施德者皆為之戰，得兔而遂反，語其子曰，汝數止吾為俠，今有難，果賴而兔身。而諫我，不可用也。所以知免於難，而不知所以無難。論事如此，豈不惑哉。宋人有嫁子者，告其子曰，嫁未必成也，有如出，不可不私藏。私藏而富，其於以復嫁易。其子聽父之計，竊而藏之。君公之其盜也，逐而去之。其父不自非也，而反得其計。知為出藏財，而不知藏財所以出也。為論如此，豈不勃哉。今夫僦載者，救車之任，極一牛之力，為軸之折也，有如轅軸其上以為造，不知軸轅之趣軸折也。楚王之佩玦而遂菟，為走而破其玦也，因珮兩玦以為之豫，兩玦相觸，破乃逾疾。亂國之治，有似於此。夫鴟目大而睡不若鼠，&#34440;足眾而走不若蛇，物固有大不若小，眾不若少者。及至夫彊之弱，弱之彊，危之安，存之亡也，非聖人，孰能觀之。大小尊卑，未足以論也，唯道之在者為貴。何以明之？天子處於郊亭，則九卿趨，大夫走，坐者伏，倚者齊。當此之時，明堂太廟，懸冠解劍，緩帶而寢。非郊亭大而廟堂狹小也，至尊居之也。天道之貴也，非特天子之為尊也，所在而眾仰之。夫蟄蟲鵲巢，皆嚮天一者，至和在焉爾。帝者誠能包&#31104;道，合至和，則禽獸草木莫不被其澤矣，而說兆民乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;color:#C0504D">淮南鴻烈解卷之二十竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#1</span><span style="font-size:9.0pt;line-height:150%;font-family:新細明體;color:#C0504D">『戰』，『言』字之誤，據集解本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#2</span><span style="font-size:9.0pt;line-height:150%;font-family:新細明體;color:#C0504D">『死』字脫，據集解本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#3</span><span style="font-size:9.0pt;line-height:150%;font-family:新細明體;color:#C0504D">『生』字脫，據集解本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#4</span><span style="font-size:9.0pt;line-height:150%;font-family:新細明體;color:#C0504D">『故』字脫，據集解本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#5</span><span style="font-size:9.0pt;line-height:150%;font-family:新細明體;color:#C0504D">『桓公』二字脫，據集解本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#6</span><span style="font-size:9.0pt;line-height:150%;font-family:新細明體;color:#C0504D">『其歌曲』莊本作，『事』字，集解從之。<span lang="EN-US"><br>
		#7</span>『說』莊本及集解作，『訓』字。<span lang="EN-US"><br>
		#8</span>『&#29248;似象』當作『肖象，似』，據集解本改。<span lang="EN-US"><br>
		#9</span>『如』，『而』字之誤。據集解本改。<span lang="EN-US"><br>
		#10</span>『已』，『邑』字之誤，據集解本改。<span lang="EN-US"><br>
		#11</span>『慎』，『順』字之誤，據集解本改。<span lang="EN-US"><br>
		#12</span>『欲』，『故』字之誤，據集解本改。</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>