<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #C0504D">淮南鴻烈解</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 9.0pt; font-family: 新細明體; color: #C0504D">
		經名：淮南鴻烈解。漢劉安撰，原題太尉祭酒許慎記上。二十八卷。底本出處：《正統道藏》太清部。參校版本<span lang="EN-US">:</span>一、劉文典：《淮南鴻烈集解》；二、明吳勉學：《淮南子》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: #C0504D">
		淮南鴻烈解卷之二十七</span></p>
		<p style="margin:0cm;margin-bottom:.0001pt;line-height:150%">
		<span style="font-family:標楷體;color:#C0504D">太尉祭酒臣許慎記上</span></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:&quot;New MingLiu&quot;;
color:purple">&nbsp;</span></b></p>
		<p style="margin:0cm;margin-bottom:.0001pt;line-height:150%"><b>
		<span style="font-family: 新細明體; color: #C0504D">泰族訓</span></b></p>
		<p style="margin:0cm;margin-bottom:.0001pt;line-height:150%" align="left">
		<b>
		<span lang="EN-US" style="font-family:&quot;New MingLiu&quot;;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;&nbsp;&nbsp; </span>
		<span style="font-size:9.0pt;line-height:150%;font-family:新細明體;
color:#C0504D">泰言古今之道，萬物之指，族於一理，明其所謂也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　天設日月，列星辰，調陰陽，張四時，日以暴之，夜以息之，風以乾之，雨露以濡之。其生物也，莫見其所養而物長；其殺物也，莫見其所喪而物亡，此之謂神明。聖人象之，故其起福也，不見其所由而福起；其除禍也，不見其所以而禍除。遠之則邇，延之則疏，稽之弗得，察之不虛，日計無筭，歲計有餘。夫濕之至也，莫見其形，而炭已重矣。風之至也，莫見其象，而木已動矣。日之行也，不見其移，騏驥倍日而馳，草木為之靡，縣</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">未轉，</span><span style="font-family:標楷體;color:#C0504D">縣</span><span style="font-family: 標楷體; color: #C0504D; background: lime"></span><span style="font-family:標楷體;color:#C0504D">，邊候，見虜舉</span><span style="font-family: 標楷體; color: #C0504D; background: lime"></span><span style="font-family:標楷體;
color:#C0504D">，轉相受，行道里最疾者。</span><span style="font-family: 新細明體; color: #C0504D">而日在其前。故天之且風，草木未動而鳥已翔矣，</span><span style="font-family:標楷體;color:#C0504D">鳥，巢居；知、風也。</span><span style="font-family: 新細明體; color: #C0504D">其且雨也，陰曀未集而魚已噞矣，</span><span style="font-family:標楷體;color:#C0504D">魚&#28508;居，知雨矣。</span><span style="font-family: 新細明體; color: #C0504D">以陰陽之氣相動也。故寒暑燥濕，以類相從，聲響疾徐，以音相應也。故易曰，鳴鶴在陰，其子和之。高宗諒闇，三年不言，四海之內，寂然無聲，二實聲然，大動天下。是以天心</span><span style="font-family: 新細明體; color: red; background: lime"></span><span style="font-family: 新細明體; color: #C0504D">&#21803;者也，故一動其本而百枝皆應，若春雨之灌萬物也，渾然而流，沛然而施，無地而不澍，無物而不生。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">故聖人者懷天心，聲然能動化天下者也。故精誠感於內，形氣動於天，則景星見，黃龍下，祥鳳至，醴泉出，嘉穀生，河不滿溢，海不溶波。故詩云，懷柔百神，及河嶠岳。逆天暴物，則日月薄蝕，五星失行，四時干乖，晝冥宵光，山崩川涸，冬雷夏霜。詩曰，正月繁霜，我心憂傷。天之與人有以相通也。故國危亡而天文變，世感亂而虹蜺見，萬物有以相連，精祲有以相蕩也。</span></span><span style="font-family:標楷體;color:#C0504D">精祲，氣之侵入者也。<span lang="EN-US"><br>
		</span></span><span style="font-family: 新細明體">　　<span style="color:#C0504D">故神明之事，不可以智巧為也，不可以筋力致也。天地所包，陰陽所嘔，雨露所以濡生萬物，瑤碧玉珠，翡翠玳瑁，文彩明朗，潤澤若濡，摩而不玩，久而不渝，奚仲不能旅，</span></span><span style="font-family:標楷體;color:#C0504D">旅，部旅也。</span><span style="font-family: 新細明體; color: #C0504D">魯般不能造，此之謂大巧。宋人有以象為其君為楮葉者，</span><span style="font-family:標楷體;
color:#C0504D">象，象牙也。</span><span style="font-family: 新細明體; color: #C0504D">三年而成，莖柯豪芒，鋒殺顏澤，亂之楮華之中而不可知也。列子曰，使天地三年而成一葉，則萬物之有葉者寡矣。夫天地之施化也，嘔之而生，吹之而落，豈此契契哉。故凡可度者，小也；可數者，少也。至大，非度之所能及也；至眾，非數之所能領也。故九州不可頃畝也，八極不可道里也，大山不可丈尺也，江海不可斗斛也。故大人者，與天地合德，日月合明，鬼神合靈，與四時合信，故聖人懷天氣，抱天心，執中含和，不下廟堂而衍四海，變習易俗，民化而遷善，若性諸己，能以神化也。詩云，神之聽之，終和且平。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　夫鬼神，視之無形，聽之無聲，然而郊天、望山川、禱祠而求福，雩兌而請雨，</span><span style="font-family:標楷體;color:#C0504D">兌，說也。</span><span style="font-family: 新細明體; color: #C0504D">卜筮而決事。詩云，神之格思，不可度思，矧可射思。此之謂也。天致其高，地致其厚，月照其夜，日照其晝，陰陽化，列星（期）〔朗〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family: 新細明體; color: #C0504D">，非有道而物自然。故陰陽四時，非生萬物也；雨露時降，非養草木也；神明接，陰陽和，而萬物生矣。故高山深林，非為虎豹也；大木茂枝，非為飛鳥也；流源千里，淵深百仞，非為蛟龍也；致其高崇，成其廣大，山居木棲，巢枝穴藏，水潛陸行，各得其所寧焉。夫大生小，多生少，天之道也。故丘阜不能生雲雨，榮水不能生魚&#40712;者，小也。牛馬之氣蒸生蟣虱，蟣虱之氣蒸不能生牛馬。故化生於外，非生於內也。夫蛟龍伏寢於淵，而卵割於陵，</span><span style="font-family:標楷體;color:#C0504D">蛟龍，&#40712;屬也。乳於陵而伏於淵，其卵自孕也。</span><span style="font-family: 新細明體; color: #C0504D">騰蛇雄鳴於上風，雌鳴於下風而化成形，精之至也。故聖人養心，莫善於誠，至誠而能動化矣。今夫道者，藏精於內，棲神於心，靜漠恬淡，訟謬胸中，</span><span style="font-family:標楷體;color:#C0504D">訟，容也。繆，靜也。</span><span style="font-family: 新細明體; color: #C0504D">邪氣無所留滯，四枝節族，毛蒸理泄，則機樞調利，百脈九竅，莫不順比，其所居神者，得其位也，豈節村而毛脩之哉。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　聖主在上，廓然無形，寂然無聲，官府若無事，朝廷若無人，無隱士，無軼民，無勞役，無冤刑，四海之內，莫不仰上之德，象主之指，夷狄之國重譯而至，非戶辨而家說之也，推其誠心，施之天下而已矣。詩曰，惠此中國，以綏四方。內順而外寧矣。大王亶父處邠，狄人攻之，杖策而去，百姓&#25658;幼扶老，負釜甑，踰梁山，而國乎岐周，非令之所能召也。秦穆公為野人食駿馬肉之傷也，飲之美酒，韓之戰，以其死力報，非券之所責也。</span><span style="font-family:標楷體;color:#C0504D">券，契也。</span><span style="font-family: 新細明體; color: #C0504D">密子治亶父，巫馬期往觀化焉，見夜漁者，得小即釋之，非刑之所能禁也。孔子為魯司寇，道不拾遺，市買不豫賈，田漁皆讓長，</span><span style="font-family:標楷體;color:#C0504D">長，分別長者得多。</span><span style="font-family: 新細明體; color: #C0504D">而斑白不戴負，</span><span style="font-family:標楷體;color:#C0504D">斑白，頭有白髮。</span><span style="font-family: 新細明體; color: #C0504D">非法之所能致也。夫矢之所以射遠貫牢者，弩力也；其所以中的剖微者，正心也。賞善罰暴者，政令也；其所以能行者，精誠也。故弩雖強不能獨中，令雖明不能獨行，必自精氣所以與之施道。故攄道以被民，而民弗從者，誠心弗施也。天地四時，非生萬物也，神明接，陰陽和，而萬物生之。聖人之治天下，非易民性也，拊循其所有而滌蕩之，故因則大，化則細矣。</span><span style="font-family:標楷體;color:#C0504D">能循，則必大也；化而欲作，則小矣。</span><span style="font-family: 新細明體; color: #C0504D">禹鑿龍門，關伊闕，決紅濬河，東注之海，因水之流也。后稷墾草發菑，糞土樹穀，使五種各得其宜，因地之勢也。湯、武革車三百乘，甲卒三千人，討暴亂，制夏、商，因民之欲也。故能因，則無敵於天下矣。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		　　夫物有以自然，而後人事有治也。故良匠不能斲金，巧冶不能鑠木，金之勢不可斲，而木之性不可鑠也。埏埴而為器，窬木而為舟，鑠鐵而為刃，鑄金而為鍾，因其可也。駕馬服牛，令雞司夜，令狗守門，因其然也。民有好色之性，故有大婚之禮；有飲食之性，故有大饗之誼；有喜樂之性，故有鍾鼓莞絃之音；有悲哀之性，故有衰絰哭踊之節。故先王之制法也，因民之所好，而為之節文者也。因其好色而制婚姻之禮，故男女有別；因其喜音而正雅、頌之聲，故風俗不流；因其寧家室、樂妻子，教之以順，故父子有親；因其喜朋友，而教之以悌，故長幼有序。然後脩朝聘以明貴賤，饗飲習射以明長幼，時搜振旅以習用兵也，</span><span style="font-family:標楷體;color:#C0504D">搜，簡車馬也。出曰治兵，入曰振&#25283;也。</span><span style="font-family: 新細明體; color: #C0504D">入學庠序以脩人倫。此皆人之所有於性，而聖人之所匠成也。故〔無〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#</span><span style="font-size: 9.0pt; line-height: 150%; font-family: 新細明體; color: #C0504D; background: lime">２</span><span style="font-family: 新細明體; color: #C0504D">其性，不可教訓；有其性，無其養，不能遵道。繭之性為絲，然非得工女煮以熱湯而抽其統紀，則不能成絲。卵之化為雛，非慈雌嘔煖覆伏，累日積久，則不能為雛。人之性有仁義之資，非聖王為之法度而教導之，則不可使鄉方。故先王之教也，因其所喜以勸善，因其所惡以禁姦，故刑罰不用而威行如流，政令約省而化懼如神。故因其性，則天下聽從；拂其性，則法縣而不用。昔者，五帝三王之蒞政施教，必用參五。何謂參五？仰取象於天，俯取度於地，中取法於人，乃立明堂之朝，行明堂之令，</span><span style="font-family:標楷體;color:#C0504D">明堂，布令之宮，有十二月之政令也。</span><span style="font-family: 新細明體; color: #C0504D">以調陰陽之氣，而和四時之節，以辟疾病之菑，俯視地理，以制度量，察陵陸水澤肥墽高下之宜，立事生財，以除饑寒之患。中考乎人德，以制禮樂，行仁義之道，以治人倫而除暴亂之禍。乃澄列金木水火土之性，</span><span style="font-family:標楷體;color:#C0504D">澄，清也。</span><span style="font-family: 新細明體; color: #C0504D">故立父子之親而成家；別清濁五音六律相生之數，以立君臣之義而成國；察四時季孟之序，以立長幼之禮而成官；此之謂參。制君臣之義，父子之親，夫婦之辨，長幼之序，朋友之際，此之謂五。乃裂地而州之，分職而治之，築城而居之，割宅而異之，分財而衣食之，立大學而教誨之，夙興夜寐而勞力之。此治之紀綱也。然得其人則舉，失其人則廢。堯治天下，政教平，德潤洽，在七十載，乃求所屬天下之統，令四岳揚側陋。四岳舉舜而薦之堯，堯乃妻以二女，以觀其內；</span><span style="font-family:標楷體;color:#C0504D">二女，娥皇、女英。</span><span style="font-family: 新細明體; color: #C0504D">任以百官，以觀其外；既入大麓，烈風雷雨而不迷，</span><span style="font-family:標楷體;
color:#C0504D">林屬於山曰麓。堯使舜入林麓，去遭大風雨，不迷也。</span><span style="font-family: 新細明體; color: #C0504D">乃屬以九子，堯有九男。贈以昭華之玉，</span><span style="font-family:標楷體;
color:#C0504D">昭華，玉名。</span><span style="font-family: 新細明體; color: #C0504D">而傳天下焉。以為雖有法度，而朱弗能統也。</span><span style="font-family:標楷體;color:#C0504D">朱，堯子也。<span lang="EN-US"><br>
		</span></span><span style="font-family: 新細明體; color: #C0504D">
		　　夫物未嘗有張而不弛，成而不毀者也，唯聖人能盛而不衰，盈而不虧。神農之初作琴也，以歸神；及其淫也，反其天心。夔之初作樂也，</span><span style="font-family:標楷體;color:#C0504D">夔，堯典樂臣也。</span><span style="font-family: 新細明體; color: #C0504D">皆合六律而調五音，以通八風，及其衰也，以沉湎淫康，不顧政治，至於滅亡。蒼頡之初作書，以辯治百官，領理萬事，愚者得以不忘，智者得以志遠，至其衰也，為姦刻偽書，以解有罪，以殺不辜。湯之初作囿也，以奉宗廟鮮犞之具，</span><span style="font-family:標楷體;color:#C0504D">生肉為鮮，乾肉為犞。</span><span style="font-family: 新細明體; color: #C0504D">簡士卒，習射御，以戒不虞；及至其衰也，馳騁獵射，以奪民時，罷民之力。堯之舉禹、契、后稷、&#33263;陶，政教平，姦宄息，獄訟止而衣食足，賢者勸善而不肖者懷其德，及至其末，朋黨比周，各推其興，廢公趍私，外內相推舉，姦人在朝而賢者隱處。故易之失也卦，書之失也敷，樂之失也淫，詩之失也辟，禮之失也責，春秋之失也刺，天地之道，極則反，盈則損。五色雖朗，有時而渝；茂木豐草，有時而落；物有降殺，不得自若。故聖人事窮而更為，法弊而改制，非樂變古易常也，將以救敗扶衰，黜淫濟非，以調天地之氣，順萬物之宜也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　聖人天覆地載，日月照，陰陽調，四時化，萬物不同，無故無新，無疏無親，故能法天。天不一時，地不一利，人不一事，是以緒業不得不多端，趍行不得不殊方。五行異氣而皆適調，六藝異科而皆同道。溫惠柔良者，詩之風也；淳龐敦厚者，書之教也；清明條達者，易之義也；恭儉尊讓者，禮之為也；寬裕簡易者，樂之化也；刺幾辯義者，春秋之靡也。故易之失鬼，</span><span style="font-family:標楷體;color:#C0504D">易以氣定吉凶，故鬼也。</span><span style="font-family: 新細明體; color: #C0504D">樂之失淫，</span><span style="font-family:標楷體;color:#C0504D">樂變至於鄭聲，淫也。</span><span style="font-family: 新細明體; color: #C0504D">詩之失愚，</span><span style="font-family:標楷體;
color:#C0504D">詩人怒，怒近愚也。</span><span style="font-family: 新細明體; color: #C0504D">書之失拘，</span><span style="font-family:標楷體;color:#C0504D">書有典謨之制，拘以法也。</span><span style="font-family: 新細明體; color: #C0504D">禮之失忮，</span><span style="font-family:標楷體;
color:#C0504D">禮尊尊卑卑，尊不下卑，故忮也。</span><span style="font-family: 新細明體; color: #C0504D">春秋之失訾。</span><span style="font-family:標楷體;color:#C0504D">春秋貶絕不避王人，書人之過，相訾也。</span><span style="font-family: 新細明體; color: #C0504D">六者，聖人兼用而財制之。失本則亂，得本則治，其美在調，其失在權。水火金木土穀異物而皆任，規矩權衡準繩異形而皆施，丹青膠漆不同而皆用，各有所適，物各有宜。輪員輿方，轅從衡橫，勢施便也。驂欲馳，服欲步，</span><span style="font-family:標楷體;color:#C0504D">驂，騑。服，車中馬也。</span><span style="font-family: 新細明體; color: #C0504D">帶不猒新，鉤不猒故，處地宜也。關睢興於鳥，而君子美之，為其雌雄之不乖居也；鹿鳴興於獸，君子大之，取其見食而相呼也。泓之戰，軍敗君獲，</span><span style="font-family:標楷體;color:#C0504D">宋襄公與楚戰於泓，楚人敗之，襄公獲也。</span><span style="font-family: 新細明體; color: #C0504D">而春秋大之，取其不鼓不成列也。宋伯姬坐燒而死，</span><span style="font-family:標楷體;color:#C0504D">伯姬，宋共公夫人。夜失火，待傳母不至，不下堂，而及火死之也。</span><span style="font-family: 新細明體; color: #C0504D">春秋大之，取其不踰禮而行也。成功立事，豈足多哉，方指所言，而取一&#27113;焉爾。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　<span style="color:#C0504D">　王喬、赤松去塵埃之間，離群慝之紛，</span></span><span style="font-family:標楷體;color:#C0504D">慝，惡也。</span><span style="font-family: 新細明體; color: #C0504D">吸陰陽之和，食天地之精，呼而出故，吸而入新，</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">虛輕舉，乘雲遊霧，可謂養性矣，而未可謂孝子也。周公誅管叔、蔡叔，以平國弭亂，可謂忠臣也，而未可謂弟也。湯放桀，武王誅紂，以為天下去殘除賊，可謂惠君，而未可謂忠臣矣。樂羊攻中山，未能下，中山烹其子，而食之以示威，可謂良將，而未可謂慈父也。故可乎可，而不可乎不可，不可乎不可，而可乎可。舜、許由異行而皆聖，伊尹、伯夷異道而皆仁，箕子、比干異趍而皆賢。故用兵者，或輕或重，或貪或廉，此四者相反，而不可一無也。輕者欲發，重者欲止，貪者欲取，廉者不利非其有。故勇者可（貪）〔令〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#3</span><span style="font-family: 新細明體; color: #C0504D">進&#39722;，而不可令持牢；重者可令埴固，而不可令淩敵；貪者可令進取，而不可令守職；廉者可令守分，而不可令進取；信者可令持約，而不可令應變。五者相反，聖人兼用而財使之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　夫天地不包一物，陰陽不生一類。海不讓水潦以成其大，山不讓土石以成其高。夫守一隅而遺萬方，取一物而棄其餘，則所得者鮮，而所治者淺矣。治大者道不可以小，地廣者制不可以狹，位高者事不可煩，民眾者教不可以苟。夫事碎，難治也；法煩，難行也；求多，難贍也。寸而度之，至丈必差；銖而稱之，至石必過。石秤丈量，徑而寡失；簡絲數米，煩而不察。</span><span style="font-family:標楷體;color:#C0504D">言事當因大法，如簡閱絲數米，則煩而無功也。</span><span style="font-family: 新細明體; color: #C0504D">故大較易為智，曲辯難為慧。故無益於治而有益於煩者，聖人不為；無益於用而有益於費者，智者弗行也。故功不猒約，事不猒省，求不猒寡。成也；事省，易治也；求寡，易贍也。眾易之，於以任人，易矣。孔子曰，小辯破言，小利破義，小（義）〔藝&#65341;</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#4</span><span style="font-family: 新細明體; color: #C0504D">破道，小見不達，必簡。河以逶蛇，故能遠；山以陵遲，故能高；陰陽無為，故能和；道以優遊，故能化。夫徹於一事，察於一辭，審於一枝，可以曲說，而未可廣應也。蓼菜成行，甂甌有</span><span style="font-family: 新細明體; color: #C0504D; background: lime"></span><span style="font-family: 新細明體; color: #C0504D">，秤薪而爨，數米而炊，可以治小，而未可以治大也。員中規，方中矩，動成獸，止成文，可以愉舞，而不可以陳軍。滌盃而食，洗爵而飲，盥而後饋，可以養少，而不可以養饗眾。今夫祭者，屠割烹殺，剝狗燒豕，調平五味者，庖也；陳簠簋，</span><span style="font-family:標楷體;color:#C0504D">器方中者為簠，圓中者為簋也。</span><span style="font-family: 新細明體; color: #C0504D">列樽俎，設籩豆者，祝也；齊明盛服，淵默而不言，神之所依者，尸也。宰祝雖不能，尸不越樽俎而代之。故張瑟者，小絃急而大絃緩；立事者，賤者勞而貴者逸。舜為天子，彈五絃之琴，&#35596;南風之詩，而天下治。周公肴臑不收於前，鍾鼓不解於懸，而四夷服。趙政晝決獄而夜理書，</span><span style="font-family:標楷體;color:#C0504D">趙政，秦始皇帝。</span><span style="font-family: 新細明體; color: #C0504D">御史冠蓋接於郡縣，覆稽趍留，戍五嶺以備越，築脩城以守胡，然姦邪萌生，盜賊群居，事愈煩而亂愈生。故法者，治之具也，而非所以為治也。而猶弓矢，中之具，而非所以中也。黃帝曰，芒芒昧昧，因天之威，與元同氣。故同氣者帝，同義者王，同力者霸，無」焉者亡。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">　　故人主有伐國之志，邑犬群&#22071;，</span><span style="font-family:標楷體;color:#C0504D">伐國，逆天之行，則時必有大禍。</span><span style="font-family: 新細明體; color: #C0504D">雄雞夜鳴，庫兵動而戎馬驚，</span><span style="font-family:標楷體;
color:#C0504D">戎馬，兵馬也。雞夜鳴而兵馬起，氣之感動也。</span><span style="font-family: 新細明體; color: #C0504D">今日解怨偃兵，家老甘臥，巷無聚人，妖菑不生。非法之應也，精氣之動也。故不言而信，不施而仁，不怒而威、是以天心動化者也。施而仁，言而信，怒而威，是以精誠感之者也。施而不仁，言而不信，怒而不威，是以外貌為之者也。故有道以統之，法雖少，足以化矣。無道以行之，法雖眾，足以亂矣。治身，太上養神，其次養形；治國，太上養化，其次正法。神清志平，百節皆寧，養性之本也；肥肌膚，充腸腹，供嗜欲，養生之末也。民交讓爭處卑，委利爭受寡，力事爭就勞，日化上遷善而不知其所以然，此治之上也。利賞而勸善，畏刑而不為非，法令正於上，而百姓服於下，此治之末也。上世養本而下世事末，此太平之所以不起也。夫欲治之主不世出，而可與興治之臣不萬一，以萬一求不世出，此所以千歲不一會也。水之性，淖以清，窮谷之汙，生以青苔，</span><span style="font-family:標楷體;color:#C0504D">青苔，水垢也。</span><span style="font-family: 新細明體; color: #C0504D">不治其性也。掘其所流而深之，茨其所決而高之，</span><span style="font-family:標楷體;
color:#C0504D">茨，積土填滿也。</span><span style="font-family: 新細明體; color: #C0504D">使得循勢而行，乘衰而流，</span><span style="font-family:標楷體;color:#C0504D">衰，下也。</span><span style="font-family: 新細明體; color: #C0504D">雖有腐髊流漸，弗能汙也。</span><span style="font-family:標楷體;color:#C0504D">腐髊，骨也。慚，水也。</span><span style="font-family: 新細明體; color: #C0504D">其性非異也，通之與不通也。風俗猶此也。誠決其善志，防其邪心，啟其善道，塞其姦路，與同出一道，則民性可善，而風俗可美也。所以貴扁鵲者，非貴其隨病而調藥，貴其&#25834;息脈血，知病之所從生也。</span><span style="font-family:標楷體;color:#C0504D">言人之喘息，脈之病可知。</span><span style="font-family: 新細明體; color: #C0504D">所以貴聖人者，非貴隨罪而鑒刑也，貴其知亂之所由起也。若不脩其風俗，而縱之淫辟，乃隨之以刑，繩之法法，雖殘賊天下，弗能禁也。禹以夏王，桀以夏亡；湯以殷王，紂以殷亡；非法度不存也，紀綱不張，風俗壞也。三代之法不亡，而世不治者，無三代之智也。六律具存，而莫能聽者，無師曠之耳也。故法雖在，必待聖而後治；律雖具，必待耳而後聽。故國之所以存者，非以有法也，以有賢人也；其所（士）〔亡〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#5</span><span style="font-family: 新細明體; color: #C0504D">者。非以無法也，以無聖人也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">晉獻公欲伐虞，宮之奇存焉，為之寢不安席，食不甘味，而不敢加兵焉。賂以寶玉駿馬，宮之奇諫而不聽，言而不用，越彊而去，荀息伐之，兵不血刃，抱寶牽馬而去。故守不待渠&#22733;而固，攻不待衝降而拔，得賢之與失賢也。故臧武仲以其智存魯，而天下莫能亡也；璩伯玉以其仁寧衛，而天下莫能危也。易曰，豐其屋，蔀其家，窺其戶，闃其無人。無人者，非無眾庶也，言無聖人以統理之也。民無廉恥，不可治也；非脩禮義，廉恥不立，民不知禮義，法弗能正也；非崇善廢醜，（而）「不」</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#6</span><span style="font-family: 新細明體; color: #C0504D">向禮義。無法不可以為治也，不知禮義不可以行法。法能殺不孝者，而不能使人為孔、（魯）&#65339;曾〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#7</span><span style="font-family: 新細明體; color: #C0504D">之行。法能刑竊盜者，而不能使人為伯夷之廉。孔子弟子七十，養徒三千人，皆入孝出悌，言為文章，行為儀表，教之所成也。墨子服役者百八十人，皆可使赴火蹈刃，死不還踵，化之所致也。夫刻肌膚，鑱皮革，被創流血，至難也，然越為之，以求榮也。</span><span style="font-family:標楷體;color:#C0504D">越人以篾刺皮，為龍文，所以為尊榮之也。</span><span style="font-family: 新細明體; color: #C0504D">聖王在上，明好惡以示之，經誹譽以（尊）〔導〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#8</span><span style="font-family: 新細明體; color: #C0504D">之，親賢而進之，賤不肖而退之，無被創流血之苦，而有高世尊顯之名，民孰不從。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　古者法設而不犯，刑錯而不用，非可刑而不刑也，百工維時，庶績咸熙，禮義脩而任賢得也。故舉天下之高以為三公，一國之高以為九卿，一縣之高以為二十七大夫，一鄉之高以為八十一元士。故知過萬人者，謂之英，千人者謂之俊，百人者謂之豪，十人者謂之傑。明於天道，察於地理，通於人情，大足以容眾，德足以懷遠，信足以一異，知足以知變者，人之英也。德足以教化，行足以隱義，仁足以得眾，明足以照下者，人之俊也。行足以為儀表，知足以決嫌疑，廉可以分財，信可使守約，作事可法，出言可道者，人之豪也。守職而不廢，處義而不比，見難不苟免，見利不苟得者，人之傑也。英俊豪傑，各以小大之材處其位，得其宜，由本流末，以重制輕，上唱而民和，上動而下隨，四海之內，一心同歸，背貪鄙而向義理，其於化民也，若風之搖草木，無之而不靡。今使愚教（之）〔知〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#9</span><span style="font-family: 新細明體; color: #C0504D">，使不肖臨賢，雖嚴刑罰，民弗從也。小不能制大，弱不能使強也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		　　故聖主者舉賢以立功，不肖主舉其所與同。文王舉太公望、召公奭而王，桓公任管仲、隰朋而霸，此舉賢以立功也。夫差用太宰嚭而滅，秦任李斯、趙高而亡，此舉所與同。故觀其所舉，而治亂可見也。察其黨與，而賢不肖可論也。夫聖人之屈者，以求伸也；枉者，以求直也；故雖出邪辟之道，行幽昧之塗，將欲以直大道，成大功。猶出林之中不得直道，拯溺之人不得不濡足也。伊尹憂天下之不治，調和五味，負鼎俎而行，</span><span style="font-family:標楷體;color:#C0504D">伊尹七十說湯而不用，於是負鼎俎，調五味，僅然後得用。</span><span style="font-family: 新細明體; color: #C0504D">五就桀，五就湯，將欲以濁為清，以危為寧也。周公股肱周室，輔翼成王，管叔、蔡叔奉公子祿父而欲為亂，周公誅之，以定天下，緣不得已也。管子憂周室之卑，諸侯之力征，夷狄伐中國，民不得寧處，故蒙&#32827;辱而不死，將欲以憂夷狄之患，平夷狄之亂也。孔子欲行王道、東西南北七十說而無所偶，故因衛夫人、彌子瑕而欲通其道。</span><span style="font-family:標楷體;color:#C0504D">衛夫人，衛靈公夫人，南子也。彌子瑕，衛之璧臣。</span><span style="font-family: 新細明體; color: #C0504D">此皆欲平險除穢，由冥冥至炤炤，動於權而統於善者也。夫觀逐者於其反也，而觀行者於其終也。故舜放弟，周公殺兄，猶之為仁也；文公樹米，</span><span style="font-family:標楷體;color:#C0504D">文公，晉文公也。樹米而欲生之。</span><span style="font-family: 新細明體; color: #C0504D">曾子架羊，</span><span style="font-family:標楷體;
color:#C0504D">架，連架，所以備知也。</span><span style="font-family: 新細明體; color: #C0504D">猶之為知也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">當今之世，醜必託善以自為解，邪必蒙正以自為辟。遊不論國，仕不擇官，行不辟汙，曰伊尹之道也。分別爭財，親戚兄弟搆怨，骨肉相賊，曰周公之義也。行無廉&#32827;，辱而不死，曰管子之趍也。行貨賂，趣勢門，立私廢公，比周而取容，曰孔子術也。此使君子小人紛然殽亂，莫知其是非者也。</span></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　故百川並流，不注海者不為川谷，趣行踳馳，不歸善者不為君子。故善言歸乎可行，善行歸乎仁義。田子方、段干木輕爵祿而重其身，不以欲傷生，不以利累形，李克竭股肱之力，領理百官，輯穆萬民，使其君生無廢事，死無遺憂，此異行而歸於善者。</span><span style="font-family:標楷體;color:#C0504D">田子方、段干木、李克，皆魏文候臣，故皆歸於善。</span><span style="font-family: 新細明體; color: #C0504D">張儀、蘇秦家無常居，身無定君，約從衡之事，為傾覆之謀，濁亂天下，橈滑諸候，使百姓不遑啟居，或從或橫，或合眾弱，或輔富強，此異行而歸於醜者也。故君子之過也，猶日月之蝕，何害於明。小人之可也，猶狗之晝吠，鴟之夜見，何益於善。夫知者不妄發，擇善而為之，計義而行之，故事成而功足賴也，身死而名足稱也。雖有知能，必以仁義為之本，然後可立也。知能踳馳，百事並行，聖人一以仁義為之準繩，中之者謂之君子，弗中者謂之小人。君子雖死亡，其名不滅，小人雖得勢，其罪不除。使人左據天下之圖而右吻喉，愚者不為也。身貴於天下也。死君親之難，視死若歸，義重於身也。天下，大利也，比之身則小；身所重也，比之義則輕；義，所全也。詩曰，愷悌君子，求福不回。言以信義為準繩也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">欲成霸王之業者，必得勝者也。能得勝，必強者也。能強者，必用人力者也。能用人力者，必得人心者也。能得人心者，必自得者也。故心者，身之本也。身者，國之本也。未有得己而失人者也，未有失己而得人者也。故為治之本，務在寧民；寧民之本，在於足用；足用之本，在於勿奪時；勿奪時之本，在於省事；省事之本，在於節用；節用之本，在於反性。未有能搖其本而靜其末，濁其源而清其流者也。故知性之情者，不務性之所無以為；知命之情者，不憂命之所無奈何。故不高宮室者，非愛木也；不大鐘鼎者，非愛金也。直行性命之情，而制度可以為萬民儀。令目悅五色，口嚼滋味，耳淫五聲，七竅交爭以害其性，日引邪欲而澆其身夫調，身弗能治，奈天下何。故曰養得其節，則養民得其心矣。所謂有天下者，非謂其履勢位，受傳籍，稱尊號也；言運天下之力，而得天下之心。紂之地，左東海，右流沙，前交趾，後幽都。師起容關，至浦水，士億有餘萬，然皆倒矢而射，傍戟而戰。（主）〔武王〕</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#10</span><span style="font-family: 新細明體; color: #C0504D">左操黃鉞，右執白旄以麾之，則瓦解而走，遂土崩而下。紂有南面之名，而無一人之德，此失天下也。故桀、紂不為王，湯、武不為放。周處酆、鎬之地，方不過百里，而誓紂牧之野，入據殷國，朝成湯之廟，表商容之閭，封比干之墓，解箕子之囚，乃折抱毀鼓，偃五兵，縱牛馬，（挺&#32947;）〔搢笏〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#11</span><span style="font-family: 新細明體; color: #C0504D">而朝天下。百姓&#35596;謳而樂之，諸侯執禽而朝之，得民心也。闔閭伐楚，五戰入郢，燒高府之粟，破九龍之鐘，</span><span style="font-family:標楷體;color:#C0504D">楚為九龍之&#31796;，以縣鐘也。</span><span style="font-family: 新細明體; color: #C0504D">鞭荊平王之墓，</span><span style="font-family:標楷體;
color:#C0504D">荊平王殺子胥之父，故鞭其墓以復讎。</span><span style="font-family: 新細明體; color: #C0504D">舍昭王之宮。</span><span style="font-family:標楷體;color:#C0504D">吳之入楚，君舍乎君室，大夫舍大夫室也。</span><span style="font-family: 新細明體; color: #C0504D">昭王奔隨，百姓父兄&#25658;幼扶老而隨之，乃相率而為致勇之寇，皆方（面）〔命〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#12</span><span style="font-family: 新細明體; color: #C0504D">奮臂而為之&#39722;。當此之時，無將卒以行列之，各致其死。卻吳兵，復楚地。靈王作章華之臺，</span><span style="font-family:標楷體;color:#C0504D">靈王，楚君。</span><span style="font-family: 新細明體; color: #C0504D">發乾谿之役，</span><span style="font-family:標楷體;color:#C0504D">靈王伐徐，以恐吳，次於乾谿也。</span><span style="font-family: 新細明體; color: #C0504D">外內搔動，百姓罷弊，奔疾乘民之怨而立公子之比，</span><span style="font-family:標楷體;color:#C0504D">&#24323;疾，皆靈王之兄弟。</span><span style="font-family: 新細明體; color: #C0504D">百姓放臂而去之，餓於乾谿，食莽飲水，</span><span style="font-family:標楷體;
color:#C0504D">莽，草。</span><span style="font-family: 新細明體; color: #C0504D">枕塊而死。楚國山川不變，土地不易，民性不殊，昭王則相率而殉之，靈王則倍畔而去之，得民之與失民也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		　　故天子得道，守在四夷，天子失道，守在諸侯。諸侯得道，守在四鄰，諸侯失道，守在四境。故湯處亳七十里，文王處酆百里，皆令行禁止於天下。周之衰也，戎伐凡伯于楚丘以歸。</span><span style="font-family:標楷體;color:#C0504D">凡伯，周大夫，使於魯，而戎伐之楚丘。</span><span style="font-family: 新細明體; color: #C0504D">故得道則以百里之地令於諸侯，失道則以天下之大畏於冀州。故曰，無恃其不吾奪也，恃吾不可奪。行可奪之道，而非篡弒之行，無益於恃天下矣。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:&quot;New MingLiu&quot;;color:#C0504D">
		&nbsp;&nbsp; &nbsp;</span><span style="font-family: 新細明體; color: #C0504D">凡人之所以生者，衣與食也，今囚之冥室之中，雖養之以芻豢，衣之以綺繡，不能樂也。以目之無見，耳之無聞，穿隙穴，見雨零，則快然而嘆之，況開戶發牖，從冥冥見炤炤乎。從冥冥〔見炤炤〕，</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#13</span><span style="font-family: 新細明體; color: #C0504D">猶尚肆然而喜，又況出室坐堂，見日月光。見日月光，曠然而樂，又況登太山，履石封，以望八荒，視天都若蓋，江河若帶，又況萬物在其間者乎。其為樂豈不大哉。且聾者，耳形具而無能聞也；盲者，目形存而無能見也。夫言者，所以通己於人也，聞者，所以通人於己也。瘖者不言，聾者不聞，既瘖且聲，人道不通，故有瘖聾之病者，雖破家求醫，不顧其費。豈獨形骸有瘖聾哉，心志亦有之。夫指之拘也，莫不事申也，心之塞也，莫知務通也，不明於類也。夫觀六藝之廣祟，窮道德之淵深，達乎無上，至乎無下，運乎無極，翔乎無形，廣於四海，崇於太山，富於江河，曠然而通，昭然而明，天地之間無所擊戾，其所以監觀，豈不大哉。人之所知者淺，而物變無窮，曩不知而今知之，非知益多也，問學之所加也。夫物常見則識之，嘗為則能之，故因其患則造其備，犯其難則得其便。夫以一世之壽，而觀千歲之知，今古之論，雖未嘗更也，其道理素具，可不謂有術乎。人欲知高下而不能，教之用管準黝說；欲知輕重而無以，予之權衡則喜；欲知遠近而不能，教之以金目則射快；</span><span style="font-family:標楷體;color:#C0504D">金目，深目，所以望遠近射準也。</span><span style="font-family: 新細明體; color: #C0504D">又況知應無方而不窮哉。犯大難而不懾，見煩繆而不惑，晏然自得，其為樂也，豈直一說之快哉。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　夫道，有形者皆生焉，其為親亦戚矣；享穀食氣者皆受焉，其為君亦患矣；諸有智者皆學焉，其為師亦傳矣。射者數發不中，人教之以儀則喜矣，又況生儀者乎。人莫不知學之有益於己也，然而不能者，嬉戲害人也。人皆多以無用害有用，故知不博而日不足。以鑿觀池之力耕，則田野必辟矣。以積土山之高脩隄防，則水用必足矣。以食狗馬鴻鴈之費養士，恥名譽必榮矣。以弋獵博弈之日誦詩讀書，聞識必博矣。故不學之與學也，猶瘖聾之比於人也。凡學者能明於天（下）〔人〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#14</span><span style="font-family: 新細明體; color: #C0504D">之分，通於治亂之本，澄心清意以存之，見其終始，可謂知略矣。天之所為，禽獸草木；人之所為，禮節制度，搆而為宮室，制而為舟輿是也。治之所以為本者，仁義也；所以為末者，法度也。凡人之所以事生者，本也；其所以事死者，末也。本末，一體也；其兩愛之，一性也。先本後末，謂之君子，以末害本，謂之小人。君子與小人之性非異也，所在先後而已矣。草木，洪者為本，而殺者為末。禽獸之性，大者為首，而小者為尾。末大於本則折，尾大於要則不掉矣。故食其口而百節肥，灌其本而枝葉美，天地之性也。天地之生物也有本末，其養物也有先後，人之於治也，豈得無終始哉。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體">　　<span style="color:#C0504D">故仁義者，治之本也，今不知事脩其本，而務治其末，是釋其根而灌其枝也。且法之生也，以輔仁義，今重法而棄義，是貴其冠履而忘其頭足也。故仁義者，為厚基者也，不益其厚而張其廣者毀，不廣其基而增其高者覆。趙政不增其德而累其高，故滅；知伯不行仁義而務廣地，故亡其國。語曰，不大其棟，不能任重，重莫若〔國，棟莫若&#65341;</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#15</span><span style="font-family: 新細明體; color: #C0504D">德。國主之有民也，猶城之有基，木之有根。根深則本固，基美則上寧。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: #C0504D">
		　　五帝三王之道，天下之綱紀，治之儀表也。今商鞅之啟塞，</span><span style="font-family:標楷體;color:#C0504D">啟之以利，塞之以禁，商鞅之術也。</span><span style="font-family: 新細明體; color: #C0504D">申子之三符，</span><span style="font-family:標楷體;
color:#C0504D">申不害治韓，有三符驗之術也。</span><span style="font-family: 新細明體; color: #C0504D">韓非之孤憤，</span><span style="font-family:標楷體;color:#C0504D">韓非說孤生之憤志。</span><span style="font-family: 新細明體; color: #C0504D">張儀、蘇秦之從衡，</span><span style="font-family:標楷體;color:#C0504D">蘇秦合六國為從，張儀說為衡。</span><span style="font-family: 新細明體; color: #C0504D">皆掇取之權，一切之術也，非治之大本，事之恆常，可博（內）〔聞〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#16</span><span style="font-family: 新細明體; color: #C0504D">而世傳者也。子囊北而全楚，北不可以為庸；</span><span style="font-family:標楷體;
color:#C0504D">子囊，楚大夫也。北，逐走。庸，常也。</span><span style="font-family: 新細明體; color: #C0504D">弦高誕而存鄭，誕不可以為常。</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family: 新細明體; color: #C0504D">
		　　今夫雅頌之聲，皆發於詞，本於情，故君臣以睦，父子以親。故韶、夏之樂也，聲浸乎金石，潤乎草木，今取怨思之聲，之施於弦管，聞其音者，不淫則悲，淫則亂男女之辯，悲則感怨思之氣，豈所謂樂哉。趙王遷流於房陵，</span><span style="font-family:標楷體;color:#C0504D">秦滅趙王，遷之漢中房陵也。</span><span style="font-family: 新細明體; color: #C0504D">思故鄉，作為山水之嘔，</span><span style="font-family:標楷體;
color:#C0504D">山水之嘔，&#35596;曲。</span><span style="font-family: 新細明體; color: #C0504D">聞者莫不殞涕。荊軻西刺秦王，</span><span style="font-family:標楷體;color:#C0504D">荊軻，燕人，太子丹之客也。丹怨秦王，故遣軻刺之也。</span><span style="font-family: 新細明體; color: #C0504D">高漸離、宋意為擊筑，而&#35596;於易水之上，</span><span style="font-family:
標楷體;color:#C0504D">高漸離、宋意，皆太子丹之客也。築曲二十一弦。易水，燕之南水也。</span><span style="font-family: 新細明體; color: #C0504D">聞者莫不瞋目裂&#30502;，髮植穿冠。因以此聲為樂而入宗廟，豈古之所謂樂哉。故弁冕輅輿，可服而不可好也；</span><span style="font-family:標楷體;color:#C0504D">弁冕，冠也。</span><span style="font-family: 新細明體; color: #C0504D">大羹之和，可食而不可嗜也；</span><span style="font-family:標楷體;color:#C0504D">大羹不和五味。</span><span style="font-family: 新細明體; color: #C0504D">朱絃漏越，</span><span style="font-family:標楷體;
color:#C0504D">朱弦，練絲。漏，穿。越，琴瑟兩頭也。</span><span style="font-family: 新細明體; color: #C0504D">一唱而三嘆，可聽而不可快也。故無聲者，正其可聽者也；其無味者，正其足味者也。吠聲清於耳，兼味快於口，非其貴也。故事不本於道德者，不可以為儀；言不合乎先王者，不可以為道；音不調乎雅、頌者，不可以為樂。故五子之言，</span><span style="font-family:標楷體;color:#C0504D">五子，謂商鞅、申子、韓非、蘇秦、張儀也。</span><span style="font-family: 新細明體; color: #C0504D">所以便說掇取也，非天下之通義也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		　　聖王之設政施教也，必察其終始，其縣法立儀，必原其本末，不苟以一事備一物而已矣。見其造而思其功，觀其源而知其流，故博施而不竭，彌久而不垢。夫水出於山而入於海，稼生於田而藏於倉，聖人見其所生，則知其所歸矣。故舜深藏黃金於斬巖之山，所以塞貪鄙之心也。儀狄為酒，禹飲而甘之，遂疏儀狄而絕嗜酒，所以遏流湎之行也。師延為平公鼓朝&#35596;北鄙之音，</span><span style="font-family:標楷體;color:#C0504D">衛靈公宿於濮水之上，聞琴音，召師涓而寫之，蓋師延所為紂作朝&#35596;北鄙之音也。</span><span style="font-family: 新細明體; color: #C0504D">師曠曰，此亡國之樂也。</span><span style="font-family:標楷體;
color:#C0504D">靈公進新聲平公，平公以問師曠，師曠曰，紂子師延作靡靡之樂。紂亡，師延東走，自投濮水而死。得此音必於濮上也。</span><span style="font-family: 新細明體; color: #C0504D">大息而撫之，所以防淫辟之風也。故民知書而德衰，知數而厚衰，知券契而信衰，知械機而（空）〔實〕</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#17</span><span style="font-family: 新細明體; color: #C0504D">衰也。</span><span style="font-family:標楷體;color:#C0504D">實，質也。</span><span style="font-family: 新細明體; color: #C0504D">巧詐藏於胸中，則純白不備，而神德不全矣。琴不鳴，而二十五絃各以其聲應；軸不運，而三十輻各以其力疾。絃有緩急小大然後成曲，車有勞軼動靜而後能致遠。使有聲者，乃無聲者也；能致千里者，乃不動者也。故上下異道則治，同道則亂。位高而道大者從，事大而道小者凶。故小快害義，小慧害道，小辯害治，苛削傷德。大政不險，故民易道；至治寬裕，故下不相賊；至中復素，故民無匿情。商鞅為秦立相坐之法，</span><span style="font-family:標楷體;color:#C0504D">相坐之法，一家有罪，家坐之。</span><span style="font-family: 新細明體; color: #C0504D">而百姓怨矣。吳起為楚臧爵祿之令，減爵者，</span><span style="font-family:
標楷體;color:#C0504D">收減群臣之爵祿。</span><span style="font-family: 新細明體; color: #C0504D">而功臣畔。商鞅之立法也，吳起之用兵也，天下之善者也。然商鞅以法亡秦，察於刀筆之跡，而不知治亂之本也。吳起以兵弱楚，習於行陳之事，而不知廟戰之權也。晉獻公之伐驪，得其女，非不善也，然而史蘇歎之，</span><span style="font-family:標楷體;color:#C0504D">晉獻公得驪姬，使史蘇占之，史蘇曰，俠以御骨，齒牙為禍也。</span><span style="font-family: 新細明體; color: #C0504D">見其四世之被禍也。吳王夫差破齊艾陵，勝晉黃池，非不捷也，</span><span style="font-family:標楷體;color:#C0504D">軍之所獲為捷。</span><span style="font-family: 新細明體; color: #C0504D">而子胥憂之，見其必擒於越也。小白奔莒，</span><span style="font-family:標楷體;
color:#C0504D">小白，齊桓公也。</span><span style="font-family: 新細明體; color: #C0504D">重耳奔曹，非不困也，而鮑叔咎犯隨而輔之，知其可與至於霸也。句踐棲於會稽，修政不殆，謨慮不休，知禍之為福也。襄子再勝而有憂色，</span><span style="font-family:標楷體;color:#C0504D">趙襄子再勝，謂伐狄，勝二邑也。</span><span style="font-family: 新細明體; color: #C0504D">畏福之為禍也。故齊桓公亡汶陽之田而霸，</span><span style="font-family:
標楷體;color:#C0504D">魯莊公使曹子劫桓公，取汶陽之田，桓公不背信，諸侯朝之也。</span><span style="font-family: 新細明體; color: #C0504D">知伯兼三晉之地而亡。</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family: 新細明體; color: #C0504D">
		　　聖人見禍福於重閉之內，而慮患於九拂之外者也。</span><span style="font-family:標楷體;color:#C0504D">九拂，九曲，是晉投拂不見處也。</span><span style="font-family: 新細明體; color: #C0504D">螈蠶一歲再收，</span><span style="font-family:標楷體;
color:#C0504D">螈，再也。</span><span style="font-family: 新細明體; color: #C0504D">非不利也，然而王法禁之者，為其殘桑也。離先稻熟，而農夫耨之，</span><span style="font-family:標楷體;color:#C0504D">稻米隨而生者為離，與稱相似。耨之，為其少實。</span><span style="font-family: 新細明體; color: #C0504D">不以小利傷大穫也。家老異飯而食，殊器而享，子婦跣而上堂，跪而斟羹，非不費也，然而不可省者，為其害義也。待媒而結言，聘納而取婦，初絻而親迎，非不煩也，然而不可易者，所以防淫也。使民居處相司，有罪相覺，於以舉姦，非不掇也，然而傷和睦之心，而構仇讎之怨。故事有鑿一孔而生百&#38559;，樹一物而生萬業者。所鑿不足以為便，而所開足以為敗；所樹不足以為利，而所生足以為濊。愚者或於小利，而忘其大害。昌羊去蚤虱，而人弗庠者，為其來蛉窮也。貍執鼠，而不可脫於庭者，為搏&#40388;也。故事有利於小而害於大，得於此而亡於彼者。故行棋者，或食兩而路窮，</span><span style="font-family:標楷體;color:#C0504D">行棋，謂大博也。</span><span style="font-family: 新細明體; color: #C0504D">或予踦而取勝。</span><span style="font-family:標楷體;color:#C0504D">予踦，子對家行一棋也。</span><span style="font-family: 新細明體; color: #C0504D">偷利不可以為行，而知術可以為法，故仁知，人材之美者也。所謂仁者，愛人也；所謂知者，知人也。愛人則無虐刑矣，知人則無亂政矣。治由文理，則無悖謬之事，矣；刑不侵濫，則無暴虐之行矣。上無煩亂之治，下無怨望之心，則百殘除而中和作矣，此三代之所昌。故書曰，能哲且惠，黎民懷之，何憂讙兜，何遷有苗。</span><span style="font-family:標楷體;color:#C0504D">讙兜、有苗，舜所放佞也。</span><span style="font-family: 新細明體; color: #C0504D">知伯有五過人之材，</span><span style="font-family:標楷體;
color:#C0504D">知伯美鬚長大，一材也；射御足力、二材也；材藝畢給，三材也；功文辯慧，四材也；強毅果敢，五材也。</span><span style="font-family: 新細明體; color: #C0504D">而不免於身死人手者，不愛人也。齊王建有三過人之巧、</span><span style="font-family:標楷體;color:#C0504D">力能引強，走先馳馬，超能越高。</span><span style="font-family: 新細明體; color: #C0504D">而身虜於秦者，不知賢也。</span><span style="font-family:標楷體;
color:#C0504D">二君任用后勝之計，不用淳于越之辟也。</span><span style="font-family: 新細明體; color: #C0504D">故仁莫大於愛人，知莫大於知人。二者不立，雖察慧捷巧，劬祿疾力，不免於亂也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:標楷體;color:#C0504D">淮南鴻烈解卷之二十七竟</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:標楷體;color:#C0504D">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#1</span><span style="font-size:9.0pt;line-height:150%;font-family:新細明體;color:#C0504D">『期』『朗』字之誤。據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#2</span><span style="font-size:9.0pt;line-height:150%;font-family:新細明體;color:#C0504D">『無』字脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#3</span><span style="font-size:9.0pt;line-height:150%;font-family:新細明體;color:#C0504D">『貪』，『令』字之誤，據集解本改。<span lang="EN-US"><br>
		#4</span>『義』，『藝』字之誤，據集解本改。<span lang="EN-US"><br>
		#5</span>『士』『亡』字之誤，據集解本改。<span lang="EN-US"><br>
		#6</span>『而』，『不』字之誤，據集解本改。<span lang="EN-US"><br>
		#7</span>『魯』，『曾』字之誤，據集解本改。<span lang="EN-US"><br>
		#8</span>『尊』，『導』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#9</span><span style="font-size:9.0pt;line-height:150%;font-family:新細明體;color:#C0504D">『之』，『知』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#10</span><span style="font-size:9.0pt;line-height:150%;font-family:新細明體;color:#C0504D">『主』當為『武王』二字，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#11</span><span style="font-size:9.0pt;line-height:150%;font-family:新細明體;color:#C0504D">『挺胸』當為『捂質』，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#12</span><span style="font-size:9.0pt;line-height:150%;font-family:新細明體;color:#C0504D">『面』，『命』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#13</span><span style="font-size:9.0pt;line-height:150%;font-family:新細明體;color:#C0504D">『見炤炤』三字脫，據集解本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#14</span><span style="font-size:9.0pt;line-height:150%;font-family:新細明體;color:#C0504D">『下』，『人』字之誤，據集解本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size:9.0pt;line-height:150%;font-family:新細明體;color:#C0504D">
		#15</span><span style="font-size:9.0pt;line-height:150%;font-family:新細明體;color:#C0504D">『國，棟莫若』，據集解本補。<span lang="EN-US"><br>
		#16</span>『聞』誤為『內』，據集解本改。<span lang="EN-US"><br>
		#17</span>『實』誤為『空』，據集解本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
