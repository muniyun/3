<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: maroon">墨子</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:maroon">經名：墨子。舊題墨翟撰。十五卷。底本出處：《正統道藏》太清部。參校版本：一、《墨子閒詁》，孫話讓撰中華書局一九八六年版<span lang="EN-US">(</span>簡稱《閒詁》<span lang="EN-US">)</span>；二、《墨子校注》，吳毓江撰，孫啟治點校，中華書局一九九三年版<span lang="EN-US">(</span>簡稱《校注》）。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: #800000">
		墨子卷之三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-size: 18.0pt; font-family: 新細明體; color: #800000">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #800000">
		尚同上第十一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: #800000">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　子墨子言曰：古者民始生未有形政之時，蓋其語，人異義。是以一人則一義，二人則二義，十人則十義。其人玆眾，其所謂義者亦玆眾。是以人是其義，以非人之義，故交相非是也</span></font><span lang="EN-US" style="color: #800000; background: lime">#1</span><font color="#800000"><span style="font-family: 新細明體">。以內者父子兄弟作怨惡，離散不能相和合。天下之百姓，皆以水火毒藥相虧害，至有餘力不能以相勞，腐巧餘財不以相分，隱匿良道不以相教，天下之亂，若禽獸然。</span><span lang="EN-US"><br>
		</span></font><span style="font-family: 新細明體"><font color="#800000">
		　　夫明摩天下之所以亂者，生於無政長。是故選天下之賢可者，立以為天子。天子立，以其力為未足，又選擇天下之賢可者，置立之以為三公。天子三公既以立，以天下為博大，遠國異土之民、是非利害之辯，不可一二而明知，故畫分萬國，立諸侯國君。諸侯國君既已立，以其力為未足，又選擇其國之賢可者，置立之以為正長。正長既已具，天子發政於天下之百姓，言曰：聞善而不善，皆以告其上。上之所是必皆是之，所非必皆非之。上有過則規諫之，下有善則傍薦之。上同而不下比者，此上之所賞而下之所譽也。意若聞善而不善，不以告其上。上之所是弗能是，上之所非弗能非。上有過弗規諫，下有善弗傍薦。下比不能上同者，此上之所罰而百姓所毀也。上以此為賞罰，其明察以審信。是故里長者，里之仁人也。里長發政里之百姓，言曰：聞善而不善，必以告其鄉長。鄉長之所是必皆是之，鄉長之所非必皆非之。去若不善言，學鄉長之善言。去若不善行，學鄉長之善行。則鄉何說以亂哉。察鄉之所</font><span lang="EN-US" style="color: #800000; background: lime">#2</span><font color="#800000">治者，何也？鄉長唯能壹同鄉之義，是以鄉治也。鄉長者，鄉之仁人也。鄉長發政鄉之百姓，言曰：聞善而不善者，必以告國君。國君之所是必皆是之，國君之所非必皆非之。去若不善言，學國君之善言。去若不善行，學國君之善行。則國何說以亂哉。察國之所以治者，何也？國君唯能壹同國之義，是以國治也。國君者，國之仁人也。國君發政國之百姓，言曰：聞善而不善，必以告天子。天子之所是皆是之，天子之所非皆非之。去若不善言，學天子之善言。去若不善行，學天子之善行。則天下何說以亂哉。察天下之所以治者，何也？天子唯能壹同天下之義，是以天下以治也。<span lang="EN-US"><br>
		</span>　　天下之百姓皆上同於天一，而不上同於天，則舊猶未去也。今若天飄風苦雨，賡賡而至者，此天之所以罰百姓之不上同於天者也。<span lang="EN-US"><br>
		</span>是故子墨子言曰：古者聖王為五刑，請以治其民。譬若絲縷之有紀，罔罟之有綱，所連收天下之百姓不尚同其上者也。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: #800000">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #800000">
		尚同中第十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: #800000">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　子墨子曰：方今之時，復古之民始生未有正長之時，蓋其語曰：天下之人異義。是以一人一義，十人十義，百人百義。其人數玆眾，其所謂義者亦玆眾。是以人是其義，而非人之義，故交相非也。內之父子兄弟作怨樣，皆有離散之心，不能相和合，至乎舍餘力不以相勞，隱匿良道不以相教，腐巧餘財不以相分，天下之亂也，至如禽獸然。無君臣上下長幼之節，父子兄弟之禮，是以天下亂焉。</span><span lang="EN-US"><br>
		</span><span style="font-family: 新細明體">
		　　明乎民之無正長，以一同天下之義，而天下亂也，是故選擇天下賢良聖知辯慧之人，立以為天子，使從事乎一同天下之義。天子既已立矣，以為唯其耳目之請，不能獨一同天下之義，是故選擇天下贊閱賢良、聖知辯慧之人，置以為三公，與從事乎一同天下之義。天子三公既已立矣，以為天下博大，山林遠土之民不可得而一也，是故靡分天下，設以為萬諸侯國君，使從事乎一同其國之義。國君既已立矣，又以為唯其耳目之請，不能一同其國之義，是故擇其國之賢者，置以為左右將軍大夫，以遠至乎鄉里之長，與從事乎一同其國之義。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　天子諸侯之君，民之正長，既已定矣。天子為發政施教，曰：凡聞見善者必以告其上，聞見不善者亦必以告其上，上之所是必亦是之，上之所非必亦非之。已有善傍薦之，上有過規諫之，尚同義其上，而毋有下比之心，上得則賞之，萬民聞則譽之。意若聞見善不以告其上，聞見不善亦不以告其上。上之所是不能是，上之所非不能非。已有善不能傍薦之，上有過不能規諫之。下比而非其上者，上得則誅罰之，萬民聞則非毀之。故古者聖王之為刑政賞譽也，甚明察以審信，是以舉天下之人，皆欲得上之賞譽，而畏上之毀罰。<span lang="EN-US"><br>
		</span>
		　　是故里長順天子政，而一同其里之義。里長既同其里之義，率其里之萬民以尚同乎鄉長，曰：凡里之萬民，皆尚同乎鄉長，而不敢下比。鄉長之所是必亦是之，鄉長之所非必亦非之。去而不善言，學鄉長之善言。去而不善行，學鄉長之善行。鄉長固鄉之賢者也，舉鄉人以法鄉長，夫鄉何說而不治哉。察鄉長之所以治鄉者，何故之以也？曰：唯以其能一同其鄉之義，是以鄉治。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">　　其</span></font><span lang="EN-US" style="color: #800000; background: lime">#3</span><font color="#800000"><span style="font-family: 新細明體">鄉而鄉既以治矣。有率其鄉萬民以尚同乎國君，曰：凡鄉之萬民，皆上同乎國君，而不敢下比。國君之所是必亦是之，國君之所非必亦非之。去而不善言，學國君之善言。去而不善行，學國君之善行。國君固國之賢者也，舉國人以法國君，夫國何說而不治哉。察國君之所以治國而國治者，何故之以也？曰：唯以其能一同其國之義，是以國治。</span><span lang="EN-US"><br>
		</span><span style="font-family: 新細明體">
		　　國君治其國，而既已治矣。有率其國之萬民以尚同乎天子，曰：凡國之萬民，上同乎天子，而不敢下比。天子之所是必亦是之，天子之所非必亦非之。去而不善言，學天子之善言。去而不善行，學天子之善行。天子者，固天下之仁人也。舉天下之萬民以法天子，夫天子</span></font><span lang="EN-US" style="color: #800000; background: lime">#4</span><font color="#800000"><span style="font-family: 新細明體">何說而不治哉。察天子之所以治天下者何故之以也？曰：唯以其能一同天下之義，是以天下治。夫既尚同乎天子而未尚同乎天者，則天苜將猶未止也。故當若天降寒熱不節，雪霜雨露不時，五穀不熟，六畜不遂，疾苗戾疫，飄風苦雨，荐臻而至者，此天之降罰也，將以罰下人之不尚同乎天者也。</span><span lang="EN-US"><br>
		</span><span style="font-family: 新細明體">
		　　故古者聖王明天鬼之所欲，而避天鬼之所憎，以求興天下之利，除天下之害。是以率天下之萬民，齋戒沐浴，潔為酒醴集盛，以祭祀天鬼。其事鬼神也，酒醴樂盛不敢不鐲潔，犧牲不敢不膽肥，珪璧幣帛不敢不中度量，春秋祭祀不敢失時幾，聽獄不敢不中，分財不敢不均，居處不敢息慢。曰</span></font><span lang="EN-US" style="color: #800000; background: lime">#5</span><font color="#800000"><span style="font-family: 新細明體">：其為正長若此，是故出誅勝者，何故之以也？曰：唯以尚同為政者也。故古者聖王之為政若此。今天下之人曰：方今之時，天鬼之福可得也。萬民之所便利，而能彊從事焉，則萬民之親可得也。其為政若此，是以謀事</span></font><span lang="EN-US" style="font-family: 新細明體; color: #800000; background: lime">#6</span><span style="font-family: 新細明體"><font color="#800000">，舉事成，入守固，上者天鬼有厚乎其為政長也，下者萬民有便利乎其為政長也。天鬼之所深厚，而彊從事焉，則天下之正長猶未廢乎天下也，而天下之所以亂者，何故之以也？子墨子曰：方今之時之以正長，則本與古者異矣。譬之若有量之以五刑然。昔者聖王制為五刑，以治天下，逮至有苗之制五刑，以亂天下。則此豈刑不善哉，用刑則不善也。是以先王之書《以</font><span lang="EN-US" style="color: #800000; background: lime">#7</span><font color="#800000">刑之道》曰：苗民否用練，折則刑，唯作五殺之刑，日法。則此言善用刑者以治民，不善用刑者以為五殺。則此豈刑不善哉，用刑則不善，故遂以為五殺。是以先王之書《術令》之道曰：惟口出好興戎。則此言善用口者出好，不善用口者以為讒賊寇戎。則此豈口不善哉，用口則不善也，故遂以為讒賊寇戎。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　故古者之置正長也，將以治民也。譬之若絲縷之有紀，而罔罟之有綱也，將以運役天下淫暴而一同其義也。是以先王之書《相年》之道曰：夫建國設都，乃作后王君公，否用泰也，輕大夫師長，否用佚也，維辯使治天均。則此語古者上帝鬼神之建設國都立正長也，非高其爵、厚其祿、富貴佚而錯之也，將以為萬民興利除害、富貴貧寡、安危治亂也。故古者聖王之為若此。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體"><font color="#800000">　　今王公大人之為刑政，則文</font><span lang="EN-US" style="color: #800000; background: lime">#8</span><font color="#800000">此。政以為便譬，宗於父兄故舊，以為左右，置以為正長。民知上置正長之非正以治民也，是以皆比周隱匿，而莫肯尚同其上，是故上下不同義。若苟上下不同義，賞譽不足以勸善，而刑罰不足以沮暴。何以知其然也？曰：上唯毋立而為政乎國家，為民正長，曰：人可賞，吾將賞之。若苟上下不同義，上之所賞則眾之所非。曰：人眾與處，於眾得非。則是雖使得上之賞，未足以勸乎。上唯毋立而為政乎國家，為民正長，曰：人可罰，吾將罰之。若苟上下不同義，上之所罰則眾之所譽。曰：人眾與處，於眾得譽。則是雖使得上之罰，未足以沮乎。若立而為政乎國家，為民正長，賞譽不足以勸善，而刑罰不可以沮暴，則是不與鄉吾本言民始生未有正長之時同乎伏？若有正長與無正長之時同，則此非所以治民一眾之道。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　故古者聖王唯而以尚同以為正長，是上下情請為通，上有隱事遺利，下得而利之，下有蓄怨積害，上得而除之。是以數千萬里之外有為善者，其室人未褊知，鄉里未褊聞，天子得而賞之。數千萬里之外有為不善者，其室人未褊知，鄉里未褊聞，天子得而罰之。是以舉天下之人，皆恐懼振動惕慄，不敢為淫暴，曰：天下之視聽也哉神。先王之言曰：非神也，夫唯能使人之耳目助己視聽，使人之吻助己言談，使人之心助己思慮，使人之股肱助己動作。助之視聽者眾，則其所聞見者遠矣。助之言談者眾，則其德音之所撫循者博矣。助之思慮者眾，則其談謀度速得矣。助之動作者眾，即舉其事速成矣。</span><span lang="EN-US"><br>
		</span><span style="font-family: 新細明體">
		　　故古者聖人之所以濟事成功，垂名於後世者，無他故異物焉，曰：唯能以尚同為政者也。是以先王之書《周頌》之道之曰：載來見彼王，求厥章。則此語古者國君諸侯之以春秋來朝聘天子之廷，受天子之嚴教。退而治國，政之所加，莫敢不賓。當此之時，本無有敢紛天子之教者。《詩》曰：我馬維駱，六轡沃若。載馳載驅，周爰咨度。又曰：我馬維麒，六轡若絲。載馳載驅，周爰咨謀，即此語也。古者國君諸侯之聞見善與不善也，皆馳驅以告天子，是以賞當賢，罰當暴，不殺不辜，不失有罪，則此尚同之功也。<span lang="EN-US"><br>
		</span>　　是故子墨子曰：今天下之王公大人士君子，請將欲富其國家，眾其人民，治其刑政，定其社稷，當若尚同之不可不察，此之本也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: #800000">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #800000">
		尚同下第十三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: #800000">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　子墨子言曰：知者之事，必計國家百姓所以治者而為之，必計國家百姓之所以亂者而辟之。然計國家百姓之所以治者，何也？上之為政，得下之情則治，不得下之情則亂。何以知其然也？上之為政得下之情，則是明民於</span></font><span lang="EN-US" style="color: #800000; background: lime">#9</span><font color="#800000"><span style="font-family: 新細明體">善非也。苟若</span></font><span lang="EN-US" style="color: #800000; background: lime">#10</span><font color="#800000"><span style="font-family: 新細明體">明於民之善非也，則得善人而賞之，得暴人而罰之也。善人賞而暴人罰，則國必治。上之為政也，不得下之情，則是不明於民之善非也。若苟不明於民之善非，則是不得善人而賞之，不得暴人而罰之。善人不賞而暴人不罰，為政若此，國眾必亂。故賞不得下之情，而不可不察者也。</span><span lang="EN-US"><br>
		</span><span style="font-family: 新細明體">
		　　然計得下之情將奈何可？故子墨子曰：唯能以尚同一義為政，然後可矣。何以知尚同一義之可而為政於天下也？然胡不審稽古之治為政之說乎？古者天之始生民未有正長也，百姓為人。若苟百姓為人，是一人一義，十人十義，百人百義，千人千義，逮至人之眾不可勝計也，則其所謂義者亦不可勝計。此皆是其義而非人之義，是以厚者有闕而蕩者有爭。是故天下之欲同一天下之義也，是故選擇賢者，立為天子。天子以其知力為未足獨治天下，是以選擇其次，立為三公。三公又以其知力為未足獨左右天子也，是以分國建諸侯。諸侯又以其知力為未足獨治其四境之內也，是以選擇其次，立為卿之宰。卿之宰又以其知力為未足獨左右其君也，是以選擇其次，立而為鄉長家君。是故古者天子之立三公，諸侯、卿之宰、鄉長家君，非特富貴游佚而擇之也，將使助治亂刑政也。故古者建國設都，乃立后王君公，奉以卿士師長，此非欲用說也，唯辯而使助治天助明也。</span><span lang="EN-US"><br>
		</span><span style="font-family: 新細明體">　　今此何為人上而不能治其下，為人下而不能事其上？則是上下相賤</span></font><span lang="EN-US" style="color: #800000; background: lime">#11</span><font color="#800000"><span style="font-family: 新細明體">也。何故以然？則義不同也。若苟義不同者有黨，上以若人為善，將毀</span></font><span lang="EN-US" style="color: #800000; background: lime">#12</span><font color="#800000"><span style="font-family: 新細明體">之，若人唯使得上之賞，而辟百姓之毀，是以為善者必未可使勸，見有賞也，上以若人為暴，將罰之，若人唯使得上之罰，而懷百姓之譽。是以為暴者，必未可使沮，見有罰也。故計上之賞譽，不足以勸善，計其毀罰，不足以沮暴。此何故以然</span></font><span lang="EN-US" style="color: #800000; background: lime">#13</span><font color="#800000"><span style="font-family: 新細明體">？則欲同一天下之義，將奈何可？故子墨子言曰：然胡不賞使家君試用家君發憲布令其家，曰：若見愛利家者必以告，若見惡賊家者亦必</span></font><span style="font-family: 新細明體; color: maroon">以告。若見愛利家以告，亦猶愛利家者也，上得且賞之，眾聞則譽之。若見惡賊家不以告，亦猶惡賊家者也，上得且罰之，眾聞則非之。是以禍<span lang="EN-US" style="background: lime">#14</span>若家之人，皆欲得其長上之賞譽，辟其毀罰。是以善言之<span lang="EN-US" style="background: lime">#15</span>，家君得善人而賞之，得暴人而罰之。善人之賞，而暴人之罰、則家必治矣。然</span><span lang="EN-US" style="font-family: New MingLiu; color: maroon">·</span><span style="font-family: 新細明體; color: maroon">計若家之所以治者，何也？唯以尚同一義為政故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　家既已治，國之道盡此已邪，則未也。天下<span lang="EN-US" style="background: lime">#16</span>為家數也甚多，此皆是其家而非人之家，是以厚者有亂，而薄者有爭。故又使家君總其家之<span lang="EN-US" style="background: lime">#17</span>，以尚同於國君。國君亦為發憲布令於國之眾，曰：若見愛利國者必以告，若見惡賊國者亦必以告。若見愛利國以告者，亦猶愛利國者也。上得且賞之，眾聞則譽之。若見惡賊國不以告者，亦猶惡賊國者也。上得且罰之，眾聞則非之。是以禍<span lang="EN-US" style="background: lime">#18</span>若國之人，皆欲得其長上之賞譽，避其毀罰。是以民見善者言之，見不善者言之；國君得善人而賞之，得暴人而罰之。善人賞而暴人罰，則國必治矣。然計若國之所以治者，何也？唯能以尚同一義為政故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　國既已治矣，天下之道，盡此已邪，則未也。天下之為國數也甚多，此皆是</span><span lang="EN-US" style="background: lime">#19</span><span style="font-family: 新細明體">國，而非人之國。是以厚者有戰，而薄者有爭。故又使國君選其國之義，以義</span><span lang="EN-US" style="background: lime">#20</span><span style="font-family: 新細明體">尚同於天子，天子亦為發憲布令於天下之眾。曰：若見愛利天下者，必以告；若見惡賊天下者，亦以告。若見愛利天下以告者，亦猶愛利天下者也。上得則賞之，眾聞則譽之。若見惡賊天下不以告者，亦猶惡賊天下者也。上得且罰之，眾聞則非之。是以禍</span><span lang="EN-US" style="background: lime">#21</span><span style="font-family: 新細明體">天下之人，皆欲得其長上之賞譽，避其毀罰。是以見善不善者告之。天子得善人而賞之，得暴人而罰之。善人賞而暴人罰之，天下必治矣。然計天下之所以治者，何也？唯而以尚同一義為政故也。天下既已治，天子又總天下之義，以尚同於天。故當尚同之為說也，尚同</span><span lang="EN-US" style="background: lime">#22</span><span style="font-family: 新細明體">之天子，可以治天下矣。中用之諸侯，可而治其國矣。小用之家君，可用而治其家矣。是故大用之治天下不窕，小用之治一國一家而不橫者，若道之謂也。故曰：治天下之國若治一家，使天下之民若使一夫。意獨子墨子有此，而先王無此其有邪？則亦然也。聖王皆以尚同為政，故天下治。何以知其然也？於先王之書也，《大誓》之言然，曰：小人見姦巧，乃聞不言也，發罪鈞。此言見淫辟不以告者，其罪亦猶淫辟者也。</span><span lang="EN-US"><br>
		</span><span style="font-family: 新細明體">
		　　故古之聖王治天下也，其所差論以自左右羽翼者皆良，外為之人，助之視聽者眾。故與人謀事，先人得之；與人舉事，先人成之；州先之</span><span lang="EN-US" style="background: lime">#23</span><span style="font-family: 新細明體">譽令問</span><span lang="EN-US" style="background: lime">#24</span><span style="font-family: 新細明體">，先人發之。唯信身而從事，故利若此。古者有語焉，曰：一目視也，不若二目之視也；一耳之聽也，不若二耳之聽也；一手之操也，不若二手彊也。夫唯能信身而從事，故利若此。是故古之聖王之治天下也，千里之外有賢人焉，其鄉里之人皆未之均聞見也，聖王得而賞之。千里之內有暴人焉，其鄉里未之均見也，聖王得而罰之。故唯毋以聖王為聰耳明目與，豈能一視而通見千里之外哉？一聽而通聞千里之外哉？聖王不往而視也，不就而聽也。然而使天下之為寇亂盜賊者周流天下無所重足者，何也？其以尚同為政善也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體"><font color="#800000">
		　　是故子墨子曰：凡使民尚同者，愛民不疾，民無可使。日：必疾愛而使之，致信而持之。富貴以道其前，明罰以率其後。為政若此，唯欲毋與我同，將不可得也。<span lang="EN-US"><br>
		</span>　　是以子墨子日：今天下王公大人士君子，中情將欲為仁義，求為士</font><span lang="EN-US" style="color: #800000; background: lime">#25</span><font color="#800000">，上欲中聖之道，下欲中國家百姓之利，故當上同之說而不</font><span lang="EN-US" style="color: #800000; background: lime">#26</span><font color="#800000">察，尚同為政之本而治要也。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-size: 18.0pt; font-family: 新細明體">&nbsp;</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">墨子卷之三竟</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #800000">#1</span><font color="#800000"><span style="font-family: 新細明體">《閒詁》、《校注》『是也』作『也是』，『是』字屬下句讀，然也。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #800000">#2</span><span style="font-family: 新細明體"><font color="#800000">《閒詁》云：『所』下據下文當有『以』字。</font><span lang="EN-US"><font color="#800000"><br>
		</font><span style="color: #800000">#3</span></span><font color="#800000">『其』上《閒詁》、《校注》據王念孫說補『鄉長治一三字。</font><span lang="EN-US"><font color="#800000"><br>
		</font><span style="color: #800000">#4</span></span><font color="#800000">『子』一本作『下』。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #800000">#5</span><span style="font-family: 新細明體"><font color="#800000">此下至『天下之正長猶未廢乎天下也』有錯簡。《閒詁》、《校注》校作：『是故上者天鬼有厚乎其為政長也，下者萬民有便利乎其為政長也。天鬼之所深厚，而彊從事焉，則天鬼之福可得也。萬民之所便利，而能彊從事焉，則萬民之親可得也。其為政若此，是以謀事得，舉事成，入守固，出誅勝。日：何故之以也？日：唯而以尚同為政者也。故古者聖王之為政若此。今天下之人日：方今之時，天下之正長猶未廢乎天下也』。</font><span lang="EN-US"><font color="#800000"><br>
		</font><span style="color: #800000">#6</span></span><font color="#800000">畢沅云『事』下當據後文增『得』字。</font><span lang="EN-US"><font color="#800000"><br>
		</font><span style="color: #800000">#7</span></span><font color="#800000">『以』為『呂』之誤。</font><span lang="EN-US"><font color="#800000"><br>
		</font><span style="color: #800000">#8</span></span><font color="#800000">『文』字《閒詁》、《校注》校作『反』，是也。</font><span lang="EN-US"><font color="#800000"><br>
		</font><span style="color: #800000">#9</span></span><font color="#800000">『民於』《閒詁》、《校注》校作『於民』，是也。</font><span lang="EN-US"><font color="#800000"><br>
		</font><span style="color: #800000">#10</span></span><font color="#800000">『苟若』《閒詁》、《校注》改為『若苟』，是也。</font><span lang="EN-US"><font color="#800000"><br>
		</font><span style="color: #800000">#11</span></span><font color="#800000">『賤』王念孫校作『賊』，是也。</font><span lang="EN-US"><font color="#800000"><br>
		</font><span style="color: #800000">#12</span></span><font color="#800000">『毀』一本作『賞』，近是。</font><span lang="EN-US"><font color="#800000"><br>
		</font><span style="color: #800000">#13</span></span><font color="#800000">『然』下王念孫補<span lang="EN-US">r</span>則義不同也然』六字。</font><span lang="EN-US"><font color="#800000"><br>
		</font><span style="color: #800000">#14</span></span><font color="#800000">畢沅云：『禍』一本作『褊』。</font><span lang="EN-US"><font color="#800000"><br>
		</font><span style="color: #800000">#15</span></span><font color="#800000">『之』下畢沅據他本補『不善言之』四字。</font><span lang="EN-US"><font color="#800000"><br>
		</font><span style="color: #800000">#16</span></span><font color="#800000">『天下』《閒詁》校作『國之』。</font><span lang="EN-US"><font color="#800000"><br>
		</font><span style="color: #800000">#17</span></span><font color="#800000">『之騙下畢沅據他本補『義』字。</font><span lang="EN-US"><font color="#800000"><br>
		</font><span style="color: #800000">#18</span></span><font color="#800000">『禍』《閒詁》作『褊』。</font><span lang="EN-US"><font color="#800000"><br>
		</font><span style="color: #800000">#19</span></span><font color="#800000">『是』下畢沅據他本補『其』字。</font><span lang="EN-US"><font color="#800000"><br>
		</font><span style="color: #800000">#20</span></span><font color="#800000">畢沅云『義』字衍。</font><span lang="EN-US"><font color="#800000"><br>
		</font><span style="color: #800000">#21</span></span><font color="#800000">『禍』《閒詁》作『褊』。</font><span lang="EN-US"><font color="#800000"><br>
		</font><span style="color: #800000">#22</span></span><font color="#800000">『同』畢沅校作州用』。</font><span lang="EN-US"><font color="#800000"><br>
		</font><span style="color: #800000">#23</span></span><font color="#800000">『先之』畢沅據他本校作『光』。</font><span lang="EN-US"><font color="#800000"><br>
		</font><span style="color: #800000">#24</span></span><font color="#800000">『問』《閒詁》校作『聞』。</font><span lang="EN-US"><font color="#800000"><br>
		</font><span style="color: #800000">#25</span></span><font color="#800000">『士』上王念孫據各篇補『上』字。</font><span lang="EN-US"><font color="#800000"><br>
		</font><span style="color: #800000">#26</span></span><font color="#800000">『不』下畢沅補『可』字。</font></span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
