<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: maroon">墨子</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:maroon">經名：墨子。舊題墨翟撰。十五卷。底本出處：《正統道藏》太清部。參校版本：一、《墨子閒詁》，孫話讓撰中華書局一九八六年版<span lang="EN-US">(</span>簡稱《閒詁》<span lang="EN-US">)</span>；二、《墨子校注》，吳毓江撰，孫啟治點校，中華書局一九九三年版<span lang="EN-US">(</span>簡稱《校注》）。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		墨子卷之四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		兼愛上第十四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　聖人以治天下為事者也，必知亂之所自起，焉能治之，不知亂之所自起，則不能治。譬之如醫之攻人之疾者然，必知疾之所自起，焉能攻之；不知疾之所自起，則弗能攻。治亂者何獨不然，必知亂之所自起，焉能治之；不知亂之所自起，則弗能治。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　聖人以治天下為事者也，不可不察亂之所自起。當察亂何自起？起不相愛。臣子之不孝君父，所謂亂也。子自愛不愛父，故虧父而自利；弟自愛不愛兄，故虧兄而自利；臣自愛不愛君，故虧君而自利。此所謂亂也。雖父之不慈子，兄之不慈弟，君之不慈臣，此亦天下之所謂亂也。父自愛也，不愛子，故虧子而自利；兄自愛也，不愛弟，故虧弟而自利；君自愛也，不愛臣，故虧臣而自&#65287;利。是何也？皆起不相愛。一雖至天下之為盜賊者，亦然。盜愛其室，不愛其異室，故竊異室以利其室；賊愛其身，不愛人，故賊人以利其身。此何也？皆遂不相愛。雖至大夫之相亂家、諸侯之相攻國者、亦然。大夫各愛家，不愛異家，故亂異家以利家；諸侯各愛其國，不愛異國，故攻異國以利其國。天下之亂物，具此而已矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　察此何自起？皆起不相愛。若使天下兼相愛，人若愛其身，惡施不孝，猶有不慈者乎？視子弟與臣若其身，惡施不慈不孝亡，猶有盜賊乎？故視人之室若其室，誰竊？視人身若其身，誰賊？故盜賊有亡，猶有大夫之相亂家，諸侯之相攻國者乎？視人家若其家，誰亂？視人國若其國，誰攻？故大夫之相亂家，諸侯之相攻國者有亡。若使天下兼相愛，國與國不相攻，家與家不相亂，盜賊無有，君臣父子皆能孝慈，若此則天下治。故聖人以治天下為事者，惡得不禁惡而勸愛。故天下兼相愛則治，相惡則亂。故子墨子曰：不可以不勸愛人者，此也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		兼愛中第十五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　子墨子言曰：仁人之所以為事者，必興天下之利，除去天下之害，以此為事者也。然則天下之利何也？天下之害何也？子墨子言曰：今若國之與國之相攻，家之與家之相篡，人之與人之相賊，君臣不惠忠，父子不慈孝，兄弟不和調，則此天下之害也。然則崇此害亦何用生哉？以不相愛生耶？子墨子言：以不相愛生。今諸侯獨知愛其國，不愛人之國，是以不憚舉其國以攻人之國；今家主獨知愛其家，而不愛人之家，是以不憚舉其家以篡人之家；今人獨知愛其身，不愛人之身，是以不憚舉其身以賊人之身。是故諸侯不相愛，則必野戰。家主不相愛，則必相篡。人與人不相愛，則必相賊。君臣不相愛，則不惠忠。父子不相愛，則不慈孝。兄弟不相愛，則不和調。天下之人皆不相愛，強必執弱，富必侮貧，貴必敖賤，詐必欺愚。凡天下禍篡怨恨，其所以起者，以不相愛生也。是以仁者非之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　既以非之，何以易之？子墨子言曰：以兼相愛、交相利之法易之。然則兼相愛、交相利之法，將奈何哉？子墨子言：視人之國，若視其國；視人之家，若視其家；視人之身，若視其身。是故諸侯相愛，則不野戰。家主相愛，則不相篡。人與人相愛，則不相賊。貴不放賤，詐不欺愚，凡天下禍篡怨恨可使毋起者，以仁者譽之。然而今天下之士，君臣相愛則惠忠，父子相愛則慈孝，兄弟相愛則和調。天下之人皆相愛，強不執弱，眾不劫寡，富不侮貧。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　子墨子曰：然，乃若兼則善矣。雖然，天下之難，物于故也。子墨子言曰：天下之士君子，特不識其利，辯其故也。今若夫政城野戰，殺身為名，此天下百姓之所皆難也。苟君說之，則士眾能為之。況於兼相愛，交相利，則與此異？夫愛人者，人必從而愛之；利人者，人必從而利之；惡人者，人必從而惡之；害人者，人必從而害之。此何難之有？特上弗以為政，士不以為行故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　昔者晉文公好士之惡衣，故文公之臣，皆祥<span lang="EN-US" style="background: lime">#1</span>羊之裘，韋以帶錢<span lang="EN-US" style="background: lime">#2</span>；練帛之冠，入以見於君，出以踐<span lang="EN-US" style="background: lime">#3</span>朝。是其故何也？君說之，故臣為之也。昔者楚靈王好士細腰，故靈王之臣，皆以一飯為節，肱<span lang="EN-US" style="background: lime">#4</span>息然後帶，扶牆然後起。比期年，朝有薰黑之危<span lang="EN-US" style="background: lime">#5</span>。是其故何也？君說之，故臣能之也。昔越王勾踐好士之勇，教馴其臣和合之，焚舟失火，試其士曰：越國之寶盡在此！越王親自鼓其士而進之，曰<span lang="EN-US" style="background: lime">#6</span><span lang="EN-US">
		</span>士聞鼓音，破碎亂行，蹈火而死者，左右百人有餘，越王擊金而退之。<span lang="EN-US"><br>
		</span>
		　　是故子墨子言曰：乃若夫少食、惡衣，殺身而為名，此天下百姓之所皆難也。若苟君說之，則眾能為之。瓦兼相愛、交相利與此異矣。夫愛人者，人亦從而愛之。利人者，人亦從而利之。惡人者，人亦從而惡之。害人者，人亦從而害之。此何難之有焉？特上不以為政，而士不以為行故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　然而今天下之士君子曰：然，乃若兼則善矣。雖然，不可行之物也，譬若挈太山越河濟也。子墨子言：是非其譬也。夫挈太山而越河濟，可謂畢劫有力矣。自古及今，未有能行之者也。昆乎兼相愛，交相利則與此異，古者聖王行之。何以知其然？古者禹治天下，西為西河、漁寶，以泄渠、孫、皇之水。北為防、原、抓、注后之邸、噱池之竇，灑為底柱，鑿為龍門，以利燕代胡貉與西河之民。束方漏之陸，防蓋<span lang="EN-US" style="background: lime">#7</span>諸之澤，灑為九儈，以撻束土之水，以利冀州之民。南為江、漢、淮、汝，東流之，注五湖之處，以利楚荊、越與南夷之民。此言禹之事，吾今行兼矣。昔者文王之治西土，若日若月，乍光于四方，于西土，不為大國侮小國，不為眾庶侮鰥寡，不為暴勢奪穡人黍稷狗免。天屑臨文王慈，是以老而無子者，有所得終其壽，連獨無兄弟者，有所雜於生人之問，少失其父母者，有所放依而長。此文王之事，則吾今行兼矣。昔者武王將事泰山，隧，傳曰：泰山！有道曾孫周王有事，大事既獲，仁人尚作，以祇商夏蠻夷醜貉。雖有周親，不若仁人。萬方有罪，維予一人。此言武王之事，吾今行兼矣。<span lang="EN-US"><br>
		</span>
		　　是故子墨子言曰：今天下之君子，忠實欲天下之士富，而惡其貧；欲天下之治，而惡其亂，當兼相愛，交相利。此聖王之法，天下之治道也，不可不務為也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		兼愛下第十六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　子墨子言曰：仁人之事者，必務求與天下之利，除天下之害。然當今之時，天下之害孰為大？曰：若大國之攻小國也，大家之亂小家也，強之劫弱，眾之暴寡，詐之謀愚，貴之敖賤，此天下之害也。人與為人君者之不惠也，臣者之不忠也，父者之不慈也，子者之不孝也，此又天下之害也。又與今人之賤人，執其兵刃毒藥水火，以交相虧賊，此又天下之害也。姑嘗本原若眾害之所自，此胡自</span><span lang="EN-US" style="color: maroon; background: lime">#8</span><span style="font-family: 新細明體; color: maroon">生？此自愛人利人生與？即必日非然也，必曰從惡人賊人生。分名乎天下惡人而賊人者，兼與？別與？即必別也。然即之交別者，果生天下之大害者與？是故別非也。子墨子曰：非人者，必有以易之。若非人而無以易之，譬之猶以水救火也，其說將必無可焉。是故子墨子曰：兼以易別。然即兼之可以易別之故何也？曰：藉為人之國若為其國，夫誰獨舉其國以攻人之國者哉？為彼者由為己也。為人之都若為其都，夫誰獨舉其都以伐人之都者哉？為彼猶為己也。為人之家若為其家，夫誰獨舉其家以亂人之家者哉？為彼猶為己也。然即國都不相攻伐，人家不相亂賊，此天下之害與？天下之利與？即必日天下之利也？姑嘗本原若眾利之所自生，此胡自生？此自惡人賊人生與？即必日非然也，必日從愛人利人生。分名乎天下，愛人而利人者，別與？兼與？即必日兼也。然即之交兼者，果生天下之大利者與？是故子墨子日兼是也。且鄉吾本言曰：仁人之事者，必務求興天下之利，除天下之害。今吾本原兼之所生天下之大利者也，吾本原別之所生天下之大害者也。是故子墨子曰：別非而兼是者，出平若方也。今吾將正求與天下之利而取之，以兼為正。是以聰耳明目相為視聽乎，是以股肱畢強相為動為宰乎，而有道肆相教誨。是以老而無妻子者，有所侍養以終其壽。幼弱孤童之無父母者，有所放依以長其身。今唯毋以兼為正，即若其利也。不識天下之事</span><span lang="EN-US" style="color: maroon; background: lime">#</span><span style="font-family: 新細明體; color: maroon; background: lime">９</span><span style="font-family: 新細明體; color: maroon">，所以皆聞兼而非者，其故何也？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　然而天下之士非兼者之言，猶未止也。曰：即善矣，雖然，豈可用哉？子墨子曰：用而不可，難哉</span><span lang="EN-US" style="color: maroon; background: lime">#10</span><span style="font-family: 新細明體; color: maroon">亦將非之。且焉有善而不可用者？姑嘗兩而進之，誰以為二士，使其一士者執別，使其一士者執兼。是故別士之言曰：吾豈能為吾友之身若為吾身，為吾友之親若為吾親。是故退睹其友，飢即不食，寒即不衣，疾病不侍養，死喪不葬埋。別士之言若此，行若此。兼士之言不然，行亦不然，曰：吾聞為高士於天下者，必為其友之身若為其身，為其友之親若為其親，然後可以為高士天下。是故退睹其友，飢則食之，寒則衣之，疾病侍養之，死喪葬埋之。兼士之士尚若此，行若此。若之二者，言相非而行相反與？當使若二士者，言必信，行必果，使言行之合，猶合符節也，無言而不行也。然即敢問今有平原廣野於此，被甲嬰冑，將往識，死生之權未可識也。又有君大夫之遠使於巴、越、齊、荊，往來及否未及否，未可識也。然即敢問不識將惡也？家室奉承親戚，提挈妻子，而寄託之，不識於兼之有是乎？於別之有是乎哉？以為當其於此也，天下無愚夫愚婦，雖非兼之人，必寄託之於兼之有是也。此言而非兼，擇即取兼，即此言兼費也。不識天下之士，所以皆聞兼而非之者，其故何也？</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　然而天下之士非兼者之言猶未止也，曰：意可以擇士，而不可以擇君子<span lang="EN-US" style="background: lime">#11</span>，姑嘗兩而進之，誰以為二君，使其一君者執兼，使其一君者執別。是故別君之言曰：吾惡能為吾萬民之身若為吾身，此泰非天下之情也。人之生乎地上之，無幾何也，譬之猶駟馳而過隙也。是故退睹其萬民，飢即不食，寒即不衣，疾病不侍養，死喪不葬埋。別君之言若此，行若此。兼君之言不然，行亦不然，曰：吾聞為明君於天下者，必萬<span lang="EN-US" style="background: lime">#12</span>萬民之身，後為其身，然後可以為明君於天下。是故退睹<span lang="EN-US" style="background: lime">#13</span>萬民，飢即食之，寒即衣之，疾病侍養之，死喪葬埋之。兼君之言若此，行若此。然即交若之二君者，言相非而行相反與？常使若二君者，言必信，行必果，使言行之合，猶合符節也，無言而不行也。然即敢問今歲有癘疫，萬民多有勤苦凍餒，轉死溝壑中者，既已眾矣。不識將擇之二君者，將何從也？我以為當其於此也，天下無愚夫愚婦，雖非兼君<span lang="EN-US" style="background: lime">#14</span>，必從兼君是也。言而非兼，擇即<span lang="EN-US" style="background: lime">#15</span>此言行拂也。不識天下所以皆聞兼而非之者，其故何也？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　然而天下之士非兼者之言也獨未止也，曰：兼即仁矣，義矣。雖然，豈可為哉。吾譬兼之不可為也，猶挈泰山以超江河也。故兼者，直願之也，夫豈可為之物哉？子墨子曰：夫挈泰山以超江河，自古之及今，生民而來未嘗有也。今若夫兼相愛、交相利，此自先聖六王者親行之，何知先聖六王之親行之也？子墨子曰：吾非與之並世同時，親聞其聲，見其色也。以其所書於竹帛，鏤於金石，琢於槃盂，傳遺後世子孫者知之。泰誓曰：文王若日若月乍照，光于四方，于西土。即此言文王之兼愛天下之博大也，譬之日月兼照天下之無有私也，即此文王兼也。雖子墨子之所謂兼者，於文王取法焉。且不唯泰誓為然，雖禹誓即亦猶是也。禹曰：濟濟有眾，咸聽朕言，非惟小子敢行稱亂，蠢玆有苗，用天之罰，若予既率爾草對諸旱以征有苗。禹之征有苗也，非以求以重富貴，干福祿，樂耳目也，以求興天下之利，除天下之害，即此禹兼也。雖子墨子之所謂兼者，於禹求焉。且不唯禹誓為然，雖湯說即亦猶是也。湯曰：惟予小子履，敢用玄牡，告于上天后曰：今天大旱，即當朕身履，未知得罪于上下。有善不敢蔽，有罪不敢赦，簡在帝心。萬方有罪，即當朕身。朕身有罪，無及萬方。即此言湯貴為天子，富有天下，然且不憚以身為犧牲，以祠說于上帝鬼神，即此湯兼也。雖子墨子之所謂兼者，於湯取法焉。且不唯誓命與湯說為然，周詩即亦猶是也。周詩曰：王道蕩蕩，不偏不黨。王道平平，不黨不偏。其直若矢，其易若底，君子之所履，小人之所視。若吾言非語道之謂也？古者文武為正，均分賞賢罰暴，勿有親戚弟兄之所阿，即此文武兼也。雖子墨子之所謂兼者，於文武取法焉。不識天下之人所以皆聞兼而非之者，其故何也？</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　然而天下之非兼者之言猶未止，曰：意不忠親之利，而害為孝乎？子墨子曰：姑嘗本原之孝子之為親度者。吾不識孝子之為親度者，亦欲人愛利其親與？意欲人之惡賊其親與？以說觀之，即欲人之愛利其親也。然即吾惡先從事即得此？若我先從事乎愛利人之親，然後人報我愛利吾親乎？意我先從事乎惡人之親，然後人報我以愛利吾親乎？即必吾先從事乎愛利人之親，然後人報我以愛利吾親也。然即之交孝子者，果不得已乎。毋先從事愛利人之親者與？意以天下之孝子為遇，而不足以為正乎？姑嘗本原之先王之所書《大雅》之所道，曰：無言而不條，無德而不報。投我以桃，報之以李。即此言愛人者必見愛也，而惡人者必見惡也。不識天下之士所以皆聞兼而非之者，其故何也？意以為難而不可為邪？嘗有難此而可為者。昔荊靈王好小腰，當靈王之身，荊國之士飯不瑜乎一，固據而後興，扶垣而後行。故約食為其難為也，然後為而靈王說之，未瑜於世而民可移也，即求以鄉其上也。昔者越王句踐好勇，教其士臣三年，以其知為未足以知之也，焚舟失火，鼓而進之，其士偃前列、伏水火而死有不可勝數也。當此之時，不鼓而退也，越國之士可謂顫矣。故焚身為其難為也，然後為之，越王說之，未瑜於世而民可移也，即求以鄉上也。昔者晉文公好宜服，當文公之時，晉國之士，大布之衣，祥羊之裘，練帛之冠，且直之履，入見文公，出以踐之朝。故直服為其難為也，然後為而文公說之，未瑜於世而民可移也，即求以鄉其上也。是故約食、焚舟、直服，此天下之至難為也，然後為而上說之，未瑜於世而民可移也。何故也？即求以鄉其上也。今若夫兼相<span lang="EN-US" style="background: lime">#16</span>利，此其有利且易為也，不可勝計也。我以為則無有上說之者而）已矣，苟有上說之者，勸之以賞譽，威之以刑罰，我以為人之於就兼相愛、交相利也，譬之猶火之就上、水之就下也，不可防止於天下。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　故兼者，聖王之道也，王公大人之所以安也，萬民衣食之所以足也。故君子莫若審兼而務行之，為人君必惠，為人臣必忠，為人父必慈，為人子必孝，為人兄必友，為人弟必悌。故君子莫若欲為惠君、忠臣、慈父、孝子、友兄、悌弟，</span><span lang="EN-US" style="font-family: New MingLiu; color: maroon">‘</span><span style="font-family: 新細明體; color: maroon">當若兼之不可不行也，此聖王之道而萬民之大利也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">墨子卷之四竟</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">#1</span><span style="font-family: 新細明體; color: maroon">『祥』《閒詁》作『詳』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">#2</span><span style="font-family: 新細明體; color: maroon">『錢』畢沅校作『劍』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">#3</span><span style="font-family: 新細明體; color: maroon">『踐』下王念孫補『於』字。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">#4</span><span style="font-family: 新細明體; color: maroon">『肱』畢沅據《太平御覽》校作『滕』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">#5</span><span style="font-family: 新細明體; color: maroon">『危』王引之校作『色』。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#6</span><span style="font-family: 新細明體; color: maroon">畢沅云：『日』字衍。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#7</span><span style="font-family: 新細明體; color: maroon">『蓋』閒詁》、《校注》皆作『孟』，是也。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#8</span><span style="font-family: 新細明體; color: maroon">《閒詁》『自』下補『生』字。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#</span><span style="font-family: 新細明體; color: maroon">９『事』，一本作『士』。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#10</span><span style="font-family: 新細明體; color: maroon">『難哉』王念孫校作</span><span lang="EN-US" style="color: maroon">r</span><span style="font-family: 新細明體; color: maroon">雖我』。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#11</span><span style="font-family: 新細明體; color: maroon">『子』王念孫校作『乎』。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#12</span><span style="font-family: 新細明體; color: maroon">『萬』畢沅校作『先』，云一本如此。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#13</span><span style="font-family: 新細明體; color: maroon">畢沅『睹』下增『其一字。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#14</span><span style="font-family: 新細明體; color: maroon">『君』，王念孫校作『者』。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#15</span><span style="font-family: 新細明體; color: maroon">『即』下《閒詁》、《校注》補『取兼』二字。</span><span lang="EN-US" style="color: maroon"><br>
		</span><span lang="EN-US" style="font-family: 新細明體; color: maroon">#16</span><span style="font-family: 新細明體; color: maroon">《閒詁》、《校注》『相』下依王念孫說補『愛交相』三字。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
