<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #C0504D">
		韓非子卷之三</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">十過第十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">十過：一曰行小忠則大忠之賊也。二曰顧小利則大利之殘也。三曰行僻自用無禮諸侯，則亡身之至也。四曰不務聽治而好五音，則窮身之事也。五曰貪愎喜利則滅國殺身之本也。六曰耽於女樂，不顧國政，則亡國之禍也。七曰離內遠遊而忽於諫士，則危身之道也。八曰過而不聽於忠臣，而獨行其意，則滅高名為人笑之始也。九曰內不量力，外恃諸侯，則削國之患也。十曰國小無禮，不用諫臣，則絕世之勢也。</span><span lang="EN-US" style="color: #C0504D"><br>
		</span><span style="font-family: 新細明體,serif; color: #C0504D">
		　　奚謂小忠？昔者楚共王與晉厲公戰於鄢陵，楚師敗，而共王傷其目。酣戰之時，司馬子反渴而求飲，堅穀陽操觴酒而進之。子反曰：嘻，退，酒也。穀陽曰：非酒也。子反受而飲之。子反之為人也，嗜酒而甘之，弗能絕於口，而醉。戰既罷，共王欲復戰，令人召司馬子反，司馬子反辭以心疾。共王駕而自往，入其幄中，聞酒臭而還，曰：今日之戰，不穀親傷，所恃者司馬也。而司馬又醉如此，是亡楚國之社稷而不吾眾也，不穀無復戰矣。於是還師而去，斬司馬子反以為大戮。故堅穀陽之進酒不以讎子反也，其心忠愛之而適足以殺之。故曰行小忠則大忠之賊也。</span><span lang="EN-US"><br>
		</span><span style="font-family: 新細明體,serif; color: #C0504D">　　奚為顧小利？</span><span style="color: #C0504D">
		</span><span style="font-family: 新細明體,serif; color: #C0504D">
		昔者晉獻公欲假道於虞以伐虢。荀息曰：君其以垂棘之璧與屈產之乘賂虞公，求假道焉，必假我道。君曰：垂棘之璧，吾先君之寶也，屈產之乘，寡人之駿馬也，若受吾幣不假之道將奈何？荀息曰：彼不假我道，必不敢受我幣。若受我幣而假我道，則是寶猶取之內府而藏之外也，馬猶取之內廄而著之外廄也。君勿憂。君曰：諾。乃使荀息以垂棘之璧與屈產之乘賂虞公而求假道焉。虞公貪利其璧與馬而欲許之。宮之奇諫曰：不可許。夫虞之有虢也。如車之有輔，輔依車，車亦依輔，虞、虢之勢正一是也。若假之道，則虢朝亡而虞夕從之矣。不可，願勿許。虞公弗聽，遂假之道。荀息伐虢之，還反處三年，興兵伐虞，又剋之。荀息牽馬操璧而報獻公</span><span lang="EN-US" style="color: #C0504D; background: lime">#1</span><span style="font-family: 新細明體,serif; color: #C0504D">，獻公說曰：璧則猶是也。雖然，馬齒亦益長矣。故虞公之兵殆而地削者何也？愛小利而不虞其害。故曰顧小利則大利之殘也。</span><span lang="EN-US"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">奚謂行僻？昔者楚靈王為申之會</span><span lang="EN-US" style="color: #C0504D; background: lime">#2</span><span style="font-family: 新細明體,serif; color: #C0504D">，宋太子後至，執而囚之，狎徐君，</span><span style="font-family: 標楷體; color: #C0504D">輕侮之也。</span><span style="font-family: 新細明體,serif; color: #C0504D">拘齊慶封。中射士</span><span style="font-family: 標楷體; color: #C0504D">中射士，官有上中下。</span><span style="font-family: 新細明體,serif; color: #C0504D">諫曰：合諸侯不可無禮，此存亡之機也。昔者桀為有戎之會，而有緡叛之。紂為黎丘之蒐，而戎狄叛之。</span><span style="font-family: 標楷體; color: #C0504D">有戎、有緡，皆國名。</span><span style="font-family: 新細明體,serif; color: #C0504D">由無禮也。君其圖之。君不聽，遂行其意。居未期年，靈王南，&#32675;臣從而劫之，靈王餓而死乾溪之。故曰行僻自用，無禮諸侯，則亡身之至也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　奚謂好音？昔者衛靈公將之晉，至濮水之上，稅車而放馬，設舍以宿。夜分，而聞鼓新聲者而說之，使人問左右，盡報弗聞。乃召師涓而告之，曰：有鼓新聲者，使人問左右，盡報弗聞，其狀似鬼神，子為聽而寫之。師涓曰：諾。因靜坐撫琴而寫之。師涓明日報曰：臣得之矣，而未習也，請復一宿習之。靈公曰：諾。因復留宿，明日而習之，遂去之晉。晉平公觴之於施夷之臺，酒酣，靈公起，公曰：有新聲，願請以示。平公曰：善。乃召師涓，令坐師曠之旁，援琴鼓之。未終，師曠撫止之，曰：此亡國之聲，不可遂也。平公曰：此道奚出？師曠曰：此師延之所作，與紂為靡靡之樂也，及武王伐紂，師延東走，至於濮水而自投，故聞此聲者必於濮水之上。先聞此聲者其國必削，不可遂。平公曰：寡人所好者音，子其使遂之。師涓鼓究之。平公問師涓曰：此所謂何聲也？師曠曰：此所謂清商也。公曰：清商固最悲乎？師曠曰：不如清徵。公曰：清徵可得而聞乎？師曠曰：不可，古之聽清徵者皆有德義之君也，今吾君德薄，不足以聽。平公曰：寡人之所好者音也，願試聽之。師讀不得已</span><span lang="EN-US" style="color: #C0504D; background: lime">#3</span><span style="font-family: 新細明體,serif; color: #C0504D">，援琴而鼓。一奏之，有玄鶴二八，道</span><span style="font-family: 標楷體; color: #C0504D">道，從也。</span><span style="font-family: 新細明體,serif; color: #C0504D">南方來，集於郎冊之垝。</span><span style="font-family: 標楷體; color: #C0504D">棟端也。</span><span style="font-family: 新細明體,serif; color: #C0504D">再奏之而列。三奏之，延頸而鳴，舒翼而舞。音中宮商之聲，聲，聞于天。平公大說，坐者皆喜。平公提觴而起，為師曠壽，反坐而問曰：音莫悲於清徵乎？師曠曰：不如清角。平公曰：清角可得而聞乎？師礦曰：不可。昔者皇帝合鬼神於泰山之上，駕象車而六蛟龍，畢方</span><span style="font-family: 標楷體; color: #C0504D">神名也。</span><span style="font-family: 新細明體,serif; color: #C0504D">並&#37771;，</span><span style="font-family: 標楷體; color: #C0504D">蒲未切。</span><span style="font-family: 新細明體,serif; color: #C0504D">蚩尤居前，風伯進掃，雨師灑道，虎狼在前，鬼神在後，騰蛇伏地，鳳凰覆上，大合鬼神，作為清角。今主君德薄，不足聽之，聽之將恐有敗。平公曰：寡人老矣，所好者音也，願遂聽之。師曠不得已而鼓之。一奏之，有玄雲從西北方起。再奏之，大風至，大雨隨之，裂帷幕，破俎豆，隳廊瓦，坐者散走，平公恐懼，伏于廊室之間。晉國大旱，赤地三年。平公之身遂痛病。故曰不務聽治，而好五音不已，則窮身之事也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: #C0504D">&nbsp; </span>
		<span style="font-family: 新細明體,serif; color: #C0504D">奚謂貪愎？昔者知伯瑤</span><span style="font-family: 標楷體; color: #C0504D">知伯名。</span><span style="font-family: 新細明體,serif; color: #C0504D">率趙、韓、魏而伐范、中行，滅之，反歸休兵數年，因令人請地於韓，韓康子將欲勿與。段規諫曰：不可不與也。夫知伯之為人也，好利而驚愎，彼來請地而弗與，則移兵於韓必矣。君其與之。與之彼狃，</span><span style="font-family: 標楷體; color: #C0504D">狃，習也，得地於韓，將生心他求也。</span><span style="font-family: 新細明體,serif; color: #C0504D">又將請地他國，他國且有不聽，不聽，則知伯必加之兵。如是，韓可以免於患而待其事之變。康子曰：諾。因令使者致萬家之縣一於知伯。知伯說，又令人請地於魏，宣子欲勿與。趙葭諫曰：彼請地於韓，韓與之，今請地於魏，魏弗與，則是魏內自強，而外怒知伯也。如是弗予，其措兵於魏必矣，不如予之。宣子諾，因令人致萬家之縣一於知伯。知伯又令人之趙，請蔡、&#33263;狼之地，</span><span style="font-family: 標楷體; color: #C0504D">邑名。</span><span style="font-family: 新細明體,serif; color: #C0504D">趙襄子弗與。知伯因陰約韓、魏將以伐趙。襄子召張孟談而告之曰：夫知伯之為人也，腸規而陰疏，三使韓、魏而寡人不與焉，</span><span style="font-family: 標楷體; color: #C0504D">三使陰以相約，知有異志也。</span><span style="font-family: 新細明體,serif; color: #C0504D">其措兵於寡人必矣，今吾安居而可？張孟談曰：夫董閼于，簡主之才臣也，其治晉陽，而尹鐸循之，</span><span style="font-family: 標楷體; color: #C0504D">尹鐸，安于之屬大夫。</span><span style="font-family: 新細明體,serif; color: #C0504D">其餘教猶存，君其定居晉陽而已矣。君曰：諾。乃召延陵生，令將軍車騎先至晉陽，君因從之。君至，而行其城郭及五官之藏，城郭不治，倉無積粟，府無儲錢，庫無甲兵，邑無守具。襄子懼，乃召張孟談曰：寡人行城郭及五官之藏，皆不備具，吾將何以應敵？張孟談曰：臣聞聖人之治，藏於臣不藏於府庫，務脩其教不治城郭。君其出令，令民自遺三年之食，有餘粟者入之倉，遺三年之用，有餘錢者入之府。有奇人者使治城郭之繕。</span><span style="font-family: 標楷體; color: #C0504D">奇，餘也，謂閑人也。音羈。</span><span style="font-family: 新細明體,serif; color: #C0504D">君夕出令，明日，倉不容粟，府無積錢，庫不受甲兵，居五日而城郭已治，守備已具。君召張孟談而問之曰：吾城郭已治，守備已具，錢粟已足，甲兵有餘，吾奈無箭何？張孟談曰：臣聞董子之治晉陽也，公宮之垣皆以荻蒿楛楚牆之，有楛高至于丈，君發而用之。於是發而試之，其堅則雖菌榦之勁弗能過也。君曰：吾箭已足矣，奈無金何？張孟談曰：臣聞董子治晉陽也，公宮令舍之堂皆以鍊銅為柱質，君發而用之。於是發而用之，有餘金矣。號令已定，守備已具，三國之兵果至，至則乘晉陽之城，遂戰，三月弗能拔。因舒軍而圍之，決晉陽之水以灌之，圍晉陽三年，城中窠居而處，懸釜而炊，財食將盡，士大夫羸病。襄子謂張孟談曰：糧食匱，財力盡，士大夫贏病，吾恐不能守矣，欲以城下，何國之可下？張孟談曰：臣聞之，亡弗能存，危弗能安，則無為貴智矣，君失此計者。臣請試潛行而出，見韓、魏之君。張孟談見韓、魏之君曰：臣聞脣亡齒寒。今知伯率二君而伐趙，趙將亡矣。趙亡，則二君為之次。二君曰：我知其然也。雖然，知伯之為人也麤中而少親，我謀而覺，則其禍也必至矣，為之奈何？張孟談曰：謀出二君之口而入臣耳，人莫知之也。二君因與張孟談約三軍之反，與之期日。夜遣孟談入晉陽，以報三軍之反于襄子，襄子迎孟談而再拜之，且恐且喜。二君以約遺張孟談，因朝知伯而出，遇智過於轅門之外，智過怪其色，因入見知伯曰：二君貌將有變。君曰：何如？其行矜而意高，非他時之節也，君不如先之。君曰：吾與二主約謹矣，破趙而三分其地，寡人所以親之，必不侵欺。兵之著於晉陽三年，今旦暮將拔之而嚮其利，何乃將有他心？必不然，子釋勿憂，勿出於口。明旦，二主又朝而出，復見智過於轅門，智過入見曰：君以臣之言告二主乎？君曰：何以知之？曰：今日二主朝而出，見臣而其色動，而視屬臣此必有變，君不如殺之。君曰：子置勿復言。智過曰：不可，必殺之。若不能殺，遂親之。君曰：親之奈何？智過曰：魏宣子之謀臣曰趙葭，韓康子之謀臣曰段規，此皆能移其君之計，君與其二君約，破趙國因封二子者各萬家之縣一，如是則二主之心可以無變矣。知伯曰：破趙而三分其地，又封二子者各萬家之縣一，則吾所得者少，不可。智過見其言之不聽也，出，因更其族為輔氏。至於期日之夜，趙氏殺其守隄之吏而決其水灌知伯軍，知伯軍救水而亂，韓、魏翼而擊之，襄子將卒犯其前，大敗知氏之軍而禽知伯。知伯身死軍破，國分為三，為天下笑。故曰：貪愎好利，則滅國殺身之本也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D">&nbsp;&nbsp;&nbsp;
		</span><span style="font-family: 新細明體,serif; color: #C0504D">
		奚謂耽於女樂？昔者戎王使由余騁於秦，穆公問之曰：寡人嘗聞道而未得目見之也，願聞古之明主得國失國何常以。由余對曰：臣嘗得聞之矣，嘗以儉得之，以奢失之。穆公曰：寡人不辱而問道於子，子以儉對寡人何也？由余對曰：臣聞昔者堯有天下，飯於土簋，飲於土鉶，其地南至交趾，北至幽都，東西至日月之所出入者，莫不賓服。堯禪天下，虞舜受之，作為食器，斬山木而財之，削鋸脩</span><span style="font-family: 標楷體; color: #C0504D">磨其斧&#36857;。</span><span style="font-family: 新細明體,serif; color: #C0504D">之&#36857;，流</span><span style="font-family: 標楷體; color: #C0504D">流，布也。</span><span style="font-family: 新細明體,serif; color: #C0504D">漆墨其上，輸之於宮以為食器，諸侯以為益侈，國之不服者十三。舜禪天下而傳之於禹，禹作為祭器，墨染其外，而朱畫其內，縵帛為茵，蔣席</span><span style="font-family: 標楷體; color: #C0504D">蔣，草名。</span><span style="font-family: 新細明體,serif; color: #C0504D">頗緣，觴酌有釆，而樽俎有飾，此彌侈矣，而國之不服者三十三。夏后氏沒，殷人受之，作為大輅，而建九旒，食器雕琢，觴酌刻鏤，四壁堊墀，茵席雕文，此彌侈矣，而國之不服者五十三。君子皆知文章矣，而欲服者彌少，臣故曰儉其道也。由余出，公乃召內史廖而告之，曰：寡人聞鄰國有聖人，敵國之憂也。今由余，聖人也，寡人患之，吾將奈何？內史廖曰：臣聞戎王之居，僻陋而道遠，未嘗聞中國之聲，君其遺之女樂以亂其政，而後為由余請期<span lang="EN-US" style="background: lime">#4</span>，以疏其諫，彼君臣有間而後可圖也。君曰：諾。乃使史廖以女樂二八遺戎王，因為由余請期，戎王許諾。見其女樂而說之，設酒張飲，日以聽樂，終歲不遷，牛馬半死。由余歸，因諫戎王，戎王弗聽。由余遂去之秦，秦穆公迎而拜之上卿，問其兵勢與其地形，既以得之，舉兵而伐之，兼國十二，開地千里。故曰：耽於女樂，不顧國政，亡國之禍也。<span lang="EN-US"><br>
		</span>
		　　奚謂離內遠遊？昔者田成子遊於海而樂之，號令諸大夫曰：言歸者死。顏涿聚曰：君遊海而樂之，奈人有圖國者何？君雖樂之，將安得？田成子曰：寡人布令曰言歸者死，今子犯寡人之令。援戈將擊之。顏涿聚曰：昔桀殺關龍逢，而紂殺王子比干，今君雖殺臣之身以三之可也。臣言為國，非為身也。延頸而前曰：君擊之矣。君乃釋戈趣駕而歸，至三日而聞國人有謀不內田成子者矣。田成子所以遂有齊國者，顏涿聚之力也。故曰：離內遠遊，則危身之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">奚謂過而不聽於忠臣？昔者齊桓公九合諸侯，一匡天下，為五伯長，管仲佐之。管仲老，不能用事，休居于家，桓公從而問之曰：仲父家居有病，即不幸而不起此病，政安遷之？管仲曰：臣老矣，不可問也。雖然，臣聞之，知臣莫若君，知子莫若父，君其試以心決之。君曰：鮑叔牙何如？管仲曰：不可。夫鮑叔牙為人，剛愎而上捍。剛則犯民以暴，愎則不得民心，捍則下不為用，其心不具，非霸者之佐也。公曰：然則&#31466;刁何如？管仲曰：不可。夫人之情莫不愛其身，公姤而好內，&#31466;刁自&#29526;</span></span><span style="font-family: 標楷體; color: #C0504D">虧勢也。</span><span style="font-family: 新細明體,serif; color: #C0504D">以為治內，其身不愛，又安能愛君？公曰：然則衛公子開方何如？管仲曰：不可。齊、衛之間不過十日之行，開方為事君，欲適君之故，十五年不歸見其父母，此非人情也。其父母之不親也，又能親君乎？公曰：然則易牙何如？管仲曰：不可。夫易牙為君主味，君之所未嘗食唯人肉耳，易牙蒸其首子而進之，君所知也。人之情莫不愛其子，今蒸其子以為膳於君，其子弗愛，又安能愛君乎？公曰：然則孰可？管仲曰：隰朋可。其為人也，堅中而廉外，少欲而多信。夫堅中則足以為表，廉外則可以大任，少欲則能臨其眾，多信則能親鄰國，此霸者之佐也，君其用之。君曰：諾。居一年餘，管仲死，君遂不用隰朋而與堅刁。刁蒞事三年，桓公南遊堂阜，&#31466;刁率易牙、衛公子開方及大臣為亂，桓公渴餒而死南門之寢，公守之室，身死三月不收，蟲出于戶。故桓公之兵橫行天下，為五伯長，卒見弒於其臣，而滅高名，為天下笑者何也？不用管仲之過也。故曰：過而不聽於忠臣，獨行其意，則滅其高名，為人笑之始也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">奚謂內不量力？昔者秦之攻宜陽，韓氏急，公仲朋謂韓君曰：與國不可恃也，豈如因張儀為和於秦哉？因賂以名都而南與伐楚，是患解於秦而害交於楚也。</span></span><span style="font-family: 標楷體; color: #C0504D">秦害交於楚也。</span><span style="font-family: 新細明體,serif; color: #C0504D">君曰：善。乃警</span><span style="font-family: 標楷體; color: #C0504D">警，飾戒也。</span><span style="font-family: 新細明體,serif; color: #C0504D">公仲之行，將西和秦。楚王聞之，懼，召陳軫而告之曰：韓朋將西和秦，今將奈何？陳軫曰：秦得韓之都一，驅其練甲，秦、韓為一以南鄉楚，此秦王之所以廟祠而求也，其為楚害必矣。王其趣發信臣，多其車，重其幣，以奉韓曰：不穀之國雖小，卒已悉起，願大國之信意於秦也。</span><span style="font-family: 標楷體; color: #C0504D">信，申也。</span><span style="font-family: 新細明體,serif; color: #C0504D">因願大國令使者入境視楚之起卒也。韓使人之楚，楚王因發車騎陳之下路，謂韓使者曰：報韓君言弊邑之兵今將入境矣。使者還報韓君，韓君大說，止公仲，公仲曰：不可。夫以實告我者秦也，以名救我者楚也，聽楚之虛言而輕誣強秦之實禍，則危國之本也。韓君弗聽，公仲怒而歸，十日不朝。宜陽益急，韓君令使者趣卒於楚，冠蓋相望而卒無至者，宜陽果拔，為諸侯笑。故曰：內不量力，外恃諸侯者，則國削之患也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　奚謂國小無禮？昔者晉公子重耳出亡過於曹，曹君袒</span><span lang="EN-US" style="color: #C0504D; background: lime">#5</span><span style="font-family: 新細明體,serif; color: #C0504D">禓而觀之。釐負羈與叔瞻侍於前。叔瞻謂曹君曰：臣觀晉公子非常人也，君遇之無禮，彼若有時反國而起兵，即恐為曹傷。君不如殺之。曹君弗聽。釐負羈歸而不樂，其妻問之曰：公從外來而有不樂之色何也？負羈曰：吾聞之，有福不及，禍來連我。</span><span style="font-family: 標楷體; color: #C0504D">君有福未必及己，其禍之至，當連我也。</span><span style="font-family: 新細明體,serif; color: #C0504D">今日吾君召晉公子，其遇之無禮，我與在前，吾是以不樂。其妻曰：吾觀晉公子，萬乘之主也，其左右從者萬乘之相也。今窮而出亡過於曹，曹遇之無禮，此若反國，必誅無禮，則曹其首也。子奚不先自貳焉？負羈曰：諾。盛黃金於壺，充之以餐，加璧其上，夜令人遺公子。公子見使者，再拜受其餐，而辭其璧。公子自曹入楚，自楚入秦。入秦三年，秦穆公召&#32675;臣而謀曰：昔者晉獻公與寡人交，諸侯莫弗聞。獻公不幸離&#32675;臣，出入十年矣。其嗣子不善，吾恐此將令其宗廟不被除而社稷不血食也。如是弗定，則非與人交之道。吾欲輔重耳而入之晉，何如？&#32675;臣皆曰善。公因起卒，革車五百乘，疇騎二千，</span><span style="font-family: 標楷體; color: #C0504D">疇，等也，言馬齊等皆精妙也。</span><span style="font-family: 新細明體,serif; color: #C0504D">步卒五萬，輔重耳入之于晉，立為晉君。重耳即位三年，舉兵而伐曹矣。因令人告曹君曰：懸叔瞻而出之，我且殺而以為大戮。又令人告釐負羈曰：軍旅薄城，吾知子不違也，</span><span style="font-family: 標楷體; color: #C0504D">知不敢違君，言非本心也。</span><span style="font-family: 新細明體,serif; color: #C0504D">其表子之閭，寡人將以為令，令軍勿敢犯。曹人聞之，率其親戚而保釐負羈之閭者七百餘家。此禮之所用也。故曹小國也，而迫於晉、楚之間，其君之危猶累卵也，而以無禮&#33669;之，此所以絕世也。故曰：國小無禮，不用諫臣，則絕世之勢也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">韓非子卷之三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#1</span><span style="font-size: 9.0pt; font-family: 新細明體,serif; color: #C0504D">此處脫『公』字，依陳奇猷校補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#2</span><span style="font-size: 9.0pt; font-family: 新細明體,serif; color: #C0504D">『命』字無義，迂評本、凌濠初本作『會』，據改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#3</span><span style="font-size: 9.0pt; font-family: 新細明體,serif; color: #C0504D">『曰』字無義，據陳奇猷說改為『已』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#4</span><span style="font-size: 9.0pt; font-family: 新細明體,serif; color: #C0504D">迂評本、凌瀛初本『其』作『期』，據改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#5</span><span style="font-size: 9.0pt; font-family: 新細明體,serif; color: #C0504D">原作『祖』，當為『袒』，依陳奇猷說改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>