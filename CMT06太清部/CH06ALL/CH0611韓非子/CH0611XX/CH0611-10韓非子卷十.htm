<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #C0504D">
		韓非子卷之十</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">內儲說下六微第三十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">六微：一曰權借在下，二曰利異外借，三曰託於似類，四曰利害有反，五曰參疑內爭，六曰敵國廢置。此六者，主之所察也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">權勢不可以借人，上失其一，臣以為百。故臣得借則力多，力多則內外為用，內外為用則人主壅。其說在老聘之古。失魚也。是以人主久語，而左右鬻懷刷。其患在胥僮之諫</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#1</span><span style="font-family: 新細明體,serif; color: #C0504D">厲公，與州侯之一言，而燕人浴矢也。</span><span lang="EN-US" style="font-family: 新細明體,serif"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">權借一</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　君臣之利異，故人臣莫忠，故臣利立而主利滅。是以姦臣者，召敵兵以內除，舉外事以眩主，苟成其私利，不顧國患。其說在衛人之妻夫禱祝也。故戴歇議子弟，而三桓攻昭公。公叔內齊軍，而翟黃召韓兵。太宰嚭說大夫種，大成牛教申不害。司馬喜告趙王，呂倉規秦、楚。宋石遣衛君書，白圭教暴譴。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">利異二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　似類之事，人主之所以失誅，而大臣之所以成私也。是以門人捐水而夷射誅，濟陽自矯而二人罪，司馬喜殺爰騫而季辛死。鄭袖言惡臭而新人劓，費無忌教&#37060;宛而令尹誅，陳需殺張壽而犀首走。故燒芻廥而中山罪，殺老儒而濟陽賞也。</span><span lang="EN-US" style="font-family: 新細明體,serif"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">似類三</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　事起而有所利，其尸主之，有所害，必反察之。是以明主之論也，國害則省其利者，臣害則察其反者。其說在楚兵至而陳需相，黍種貴而&#24298;吏覆。是以昭奚恤執販茅，而僖侯譙其次。文公髮繞炙，而禳侯請立帝。</span><span lang="EN-US" style="font-family: 新細明體,serif"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">有反四</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　參疑之勢，亂之所由生也，故明主慎之。是以晉驪姬殺太子申生，而鄭夫人用毒藥，衛州吁殺其君完，公子根取東周，王子職甚有寵，而商臣果作亂，嚴遂、韓魔爭而哀侯果遇賊，田常、闞止、戴驩、皇喜敵而宋君、簡公殺。其說在狐突之稱二好，與鄭昭之對未生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">參疑五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　敵之所務在淫察而就靡，人主不察則敵廢置矣。故文王資費仲，而秦王患楚使，黎且去仲尼，而于象沮甘茂。是以子胥宣言而予常用，內美人而虞、虢亡，佯遺書而萇弘死，用雞猳而郁桀盡。</span><span lang="EN-US"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">廢置六</span></b><span lang="EN-US" style="color:#C0504D"><br>
		</span><span style="font-family: 新細明體,serif; color: #C0504D">
		　　參疑廢置之事，明主絕之於內而施之於外。資其輕者，輔其弱者，此謂廟攻。&#21445;伍既用於內，觀聽又行於外，則敵偽得。其說在秦侏儒之告惠文君也。故襄疵言襲鄴，而嗣公賜令蓆。</span><span lang="EN-US"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">廟攻右經</span></b><span lang="EN-US"><br>
		</span><span style="font-family: 新細明體,serif">　　<span style="color:#C0504D">一。勢重者，人主之淵也。臣者，勢重之魚也。魚失於淵而不可復得也，人主失其勢重於臣而不可復收也。古之人難正言，故託之於魚。賞罰者，利器也。君操之以制臣，臣得之以擁主。故君先見所賞則臣鬻之以為德，</span></span><span style="font-family: 新細明體,serif; color: #C0504D">君先見所罰則臣鬻之以為威。故曰：國之利器，不可以示人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">靖郭君相齊，與故人久語則故人富，懷左右刷則左右重。久語懷尉，小資也，猶以成富，況於吏勢乎？</span><span lang="EN-US"><br>
		</span>　　<span style="color:#C0504D">晉厲公之時，六卿貴。胥僮長魚矯諫曰：大臣貴重，敵主爭事，外市樹黨，下亂國法，上以劫主，而國不危者，未嘗有也。公曰：善。乃誅三卿。胥僮長魚矯又諫曰：夫同罪之人偏誅而不盡，是懷怨而借之間也。公曰：吾一朝而夷三卿，予不忍盡也。長魚矯對曰：公不忍之，彼將忍公。公不聽，居三月，諸卿作難，遂殺厲公而分其地。</span><span lang="EN-US"><br>
		&nbsp;&nbsp;&nbsp; </span><span style="color:#C0504D">
		州侯相荊，貴而主斷，荊王疑之，因問左右，左右對曰：無有，如出一口也。燕人無惑，故浴狗矢。燕人其妻有私通於士，其夫早自外而來，士適出，夫曰：何客也？其妻曰：無客。問左右，左右言無有，如出一口。其妻曰：公惑易也。因浴之以狗矢。</span><span lang="EN-US"><br>
		</span>　　<span style="color:#C0504D">一曰。燕人李季好遠出，其妻私有通於士，季突之，士在內中，妻患之，其室婦曰：令公子裸而解髮直出門，吾屬佯不見也。於是公子從其計，疾走出門，季曰：是何人也？家室皆無有。季曰：吾見鬼乎？婦人曰：然。為之奈何？曰：取五性之矢</span></span><span style="font-family:標楷體;color:#C0504D">一萬尿。</span><span style="font-family: 新細明體,serif; color: #C0504D">浴之。季曰：諾。乃浴以矢。一曰浴以蘭湯。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">二。衛人有夫妻禱者，而祝曰：使我無故得百束布。其夫曰：何少也？對曰：益是，子將以買妾。荊王欲宦諸公子於四鄰，戴歇曰：不可。宦公子於四鄰，四鄰必重之，曰：子出者重，重則必為所重之國黨，則是教子於外市也，不便。</span><span lang="EN-US"><br>
		</span>　　<span style="color:#C0504D">魯孟孫、叔孫、季孫相戮力劫昭公，遂奪其國而擅其制。魯三桓公偪，昭公攻季孫氏，而孟孫氏、叔孫氏相與謀曰：救之乎？叔孫氏之御曰：我，家臣也，安知公家？凡有季孫與無季孫於我孰利？皆曰：無季孫必無叔孫。然則救之。於是撞西北隅而入，孟孫見叔孫之旗入，亦救之，三桓為一，昭公不勝，逐之死於乾侯。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">公叔相韓，而有功齊，公仲甚重於王，公叔恐王之相公仲也，使齊、韓約而攻魏。公叔因內齊軍於鄭，以劫其君，以固其位，而信兩國之約。翟黃，魏王之臣也，而善於韓，乃召韓兵令之攻魏，因請為魏王搆之以自重也。</span><span lang="EN-US"><br>
		</span>　　<span style="color:#C0504D">越王攻吳王，吳王謝而告服，越王欲許之。范蠡、大夫種曰：不可。昔天以越予吳，吳不</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#3</span><span style="font-family: 新細明體,serif; color: #C0504D">受，令天反夫差，亦天禍也。以吳予越，再拜受之，不可許也。大宰豁遺大夫種書曰：狡兔盡則良犬烹，敵國滅則謀臣亡。大夫何不釋吳而患越乎？大夫種受書讀之，太息而歎曰：殺之，越與吳同命。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">大成牛從趙謂申不害於韓曰：以韓重我於趙，請以趙重子於韓，是子有兩韓，我有兩趙。司馬喜，中山君之臣也，而善於趙，常以中山之謀微告趙王。呂倉，魏王之臣也，而善於秦、荊，微諷秦、荊令之攻魏，因請行和以自重也。宋石，魏將也。衛君，&#33606;將也。兩國構難，二子皆將。宋石遺衛君書曰：二軍<span lang="EN-US" style="background: lime">#4</span>相當，兩旗相望，唯毋一戰，戰必不兩存，此乃兩主之事也，與子無有私怨也，善者相避也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">白圭相魏，暴譴相韓。白圭謂暴譴曰：子以韓輔我於魏，我請以魏待子於韓，臣長用魏，子長用韓。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">三。齊中大夫有夷射者，御飲於王，醉甚而出，倚於郎門，門者刖跪請曰：足下無意賜之餘隸乎？夷射曰：叱去！刑餘之人，何事乃敢乞飲長者。刖跪走退，及夷射去，刖跪因捐水郎門霤下，類溺者之狀。明日，王出而訶之曰：誰溺於是？刖跪對曰：臣不見也。雖然，昨日中大夫夷射立於此。王因誅夷射而殺之。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">魏王臣二人不善濟陽君，濟陽君因偽令人矯王命而謀攻己，王使人問濟陽君</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#5</span><span style="font-family: 新細明體,serif; color: #C0504D">曰：誰與恨？對曰：無敢與恨。雖然，嘗與二人不善，不足以至於此。王問左右，左右曰：固然。王因誅二人者。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">季辛與爰騫相怨。司馬喜新與季辛惡，因微令人殺爰騫，中山之君以為季辛也，因誅之。&#33606;王所愛妾有鄭袖者。刑王新得美女，鄭袖因教之曰：王</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#6</span><span style="font-family: 新細明體,serif; color: #C0504D">甚喜人之掩口也，為近王，必掩口。美女入見，近王，因掩口。王問其故，鄭袖曰：此固言惡王之臭。及王與鄭袖、美女三人坐，袖因先戒御者曰：王適有言，必亟聽從。王言：美女前。近王，甚數掩口，王悖然怒曰：劓之。御因褕刀而劓美人。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">一曰。魏王遺刑王美人，&#33606;王甚悅之，夫人鄭袖知王悅愛之也，亦悅愛之，甚于王，衣服玩好擇其所欲為之。王曰：夫人知我愛新人也，其悅愛之，甚於寡人，此孝子所以養親，忠臣所以事君也。夫人知王之不以己為妒也，因為新人曰：王甚悅愛子，然惡子之鼻，子見王，常掩鼻，則王長幸子矣。於是新人從之，每見王，常掩鼻。王謂夫人曰：新人見寡人常掩鼻何也？對曰：不己知也。王強問之，對曰：頃嘗言惡聞王臭。王怒曰：劓之。夫人先戒御者曰：王適有言，必可從命。御者因揄刀而劓美人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">費無極，&#33606;令尹之近者也。&#37060;宛新事令尹，令尹甚愛之，無極因謂令尹曰：君愛宛甚，何不一為酒其家？令尹曰：善。因令之為具於&#37060;宛之家。無極教宛曰：令尹甚傲而好兵，子必謹敬，先亟陳兵堂下及門庭。宛因為之。令尹往而大驚曰：此何也？無極曰：君殆去之，事未可知也。令尹大怒，舉兵而誅&#37060;宛，遂殺之。</span></span><span lang="EN-US"><br>
		</span><span style="font-family: 新細明體,serif">　　<span style="color:#C0504D">犀首與張壽為怨，陳需新入，不善犀首，因使人微殺張壽，魏王以為犀首也，乃誅之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color:#C0504D">&nbsp;&nbsp;&nbsp; </span>
		<span style="font-family: 新細明體,serif; color: #C0504D">
		中山有賤公子，馬甚瘦，車甚弊，左右有私不善者，乃為之請王曰：公子甚貧，馬甚瘦，王何不益之馬食？王不許，左右因微令夜燒芻廄，王以為賤公子也，乃誅之。</span><span lang="EN-US"><br>
		</span><span style="font-family: 新細明體,serif">　　<span style="color:#C0504D">魏有老儒，而不善濟陽君，客有與老儒私怨者，因攻老儒殺之，以德於濟陽君曰：臣為其不善君也，故為君殺之。濟陽君因不察而賞之。</span></span><span lang="EN-US" style="color:#C0504D"><br>
		</span><span style="font-family: 新細明體,serif; color: #C0504D">
		　　一曰。濟陽君有少庶子，有不見知，欲入愛於君者，齊使老儒掘藥於馬黎之山，濟陽少庶子欲以為功，入見於君曰：齊使老儒掘藥於馬黎之山，名掘藥也，實間君之國，君殺之，是將與濟陽君抵罪於齊矣。臣請刺之。君曰：可。於是明日得之城陰而刺之，濟陽君還益親之。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">四。陳需，魏王之臣也，善於荊王，而令荊攻魏，陳需因請為魏王行解之，因以荊勢相魏。</span><span lang="EN-US"><br>
		</span>　　<span style="color:#C0504D">韓昭侯之時，黍種嘗貴甚，昭侯令人覆&#24298;，吏果竊黍種而糶之甚多。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　昭奚恤之用荊也，有燒倉廥窌者，而不知其人，昭奚恤令吏執販茅者而問之，果燒也。</span><span lang="EN-US" style="font-family: 新細明體,serif"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		昭奚侯之時，宰人上食而羹中有生肝焉。昭侯令宰人之次而誚之曰：若何為置生肝寡人羹中？宰人頓首服死罪曰：竊欲去尚宰人也。一曰：僖侯浴，湯中有礫，僖侯曰：尚浴免則有當代者乎？左右對曰：有。僖侯曰：召而來。譙之曰：何為置礫湯中？對曰：尚浴免，則臣得代之，是以置礫湯中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">文公之時，宰臣上炙而髮繞之，文公召宰人而譙之曰：女欲寡人之哽邪？奚為以髮繞炙？宰人頓首再拜請曰：臣有死罪三：援礪砥刀，利猶干將也，切肉，肉斷，而髮不斷，臣之罪一也。援木而貫臠，而不見髮，臣之罪二也。奉熾爐，炭火盡赤紅，而炙熟而髮不燒，臣之罪三也。堂下得無微有疾臣者乎？公曰：善。乃召其堂下而譙之，果然，乃誅之。曰：晉平公觴客，少庶子進炙而髮繞之，平公趣殺炮人，毋有反令，炮人呼天曰：嗟乎，臣有三罪，死而不自知乎？平公曰：何謂也？對曰：臣刀之利，風靡骨斷而髮不斷，是臣之一死也。桑炭炙之，肉紅白而髮不焦，是臣之二死也。炙熟又重睫而視之，髮繞炙而目不見，是臣之三死也。意者堂下有其翳憎臣者乎？殺臣不亦蚤乎？</span><span lang="EN-US"><br>
		</span>　　<span style="color:#C0504D">穰侯相秦而齊強，穰侯欲立秦為帝而齊不聽，因請立齊為東帝而不能成也。</span><span lang="EN-US"><br>
		</span>　　<span style="color:#C0504D">五。晉獻公之時，驪姬貴擬於后妻，而欲以其子奚齊代太子申生，因患申生於君而殺之，遂立奚齊為太子。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">鄭君已立太子矣，而有所愛美女，欲以其子為後，夫人恐，因用毒藥賊君殺之。<span lang="EN-US"><br>
		</span>　　衛州吁重於衛，擬於君，群臣百姓盡畏其勢重，州吁果殺其君而奪之政。<span lang="EN-US"><br>
		</span>　　公子朝，周太子也，弟公子根甚有寵於君，君死，遂以東周叛，分為兩國。<span lang="EN-US"><br>
		</span></span>　　<span style="color:#C0504D">楚成王以商臣為太子，既而又欲置公子職。商臣作亂，遂攻殺成王。一曰。楚成王商臣為太子，既欲置公子職。商臣聞之，未察也，乃為其傅潘崇曰：奈何察之也？潘崇曰：饗江芊而勿敬也。太子聽之。江&#33417;曰：呼役夫，宜君王之欲廢女而立職也。商臣曰：信矣。潘崇曰：能事之乎？曰：不能。能為之諸侯乎？曰：不能。能舉大事乎？曰：能。於是乃起宿營之甲而攻成王，成王請食熊膰而死，不許，遂自殺。<span lang="EN-US"><br>
		</span>　　韓魔相韓哀侯，嚴遂重於君，二人甚相害也。嚴遂乃令人刺韓廆於朝，</span></span><span style="font-family: 新細明體,serif; color: #C0504D">韓魔走君而抱之，遂刺韓魔而兼哀侯。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;,&quot;serif&quot;;color:#C0504D">&nbsp;&nbsp;&nbsp; </span>
		<span style="font-family: 新細明體,serif; color: #C0504D">
		田恆相齊，闞止重於簡公，二人相僧而欲相賊也，田恆因行私惠以取其國，遂殺簡公而奪之政。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;,&quot;serif&quot;;color:#C0504D">&nbsp;&nbsp;&nbsp; </span>
		<span style="font-family: 新細明體,serif; color: #C0504D">
		戴驩為宋太宰，皇喜重於君，二人爭事而相害也，皇喜遂殺宋君而奪其政。</span><span lang="EN-US" style="font-family:&quot;New MingLiu&quot;,&quot;serif&quot;;color:#C0504D"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		狐突曰：國君好內則太子危，好外則相室危。</span><span lang="EN-US" style="font-family:
&quot;New MingLiu&quot;,&quot;serif&quot;;color:#C0504D"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		鄭君問鄭昭曰：太子亦何如？對</span><span lang="EN-US" style="font-family:&quot;New MingLiu&quot;,&quot;serif&quot;;
color:#C0504D"><br>
		</span><span style="font-family: 新細明體,serif; color: #C0504D">
		曰：太子未生也。君曰：太子已置而曰未生，何也？對曰：太子雖置，然而君之好色不已，所愛有子，君必愛之，愛之則必欲以為後，臣故曰太子未生也。</span><span lang="EN-US" style="font-family:&quot;New MingLiu&quot;,&quot;serif&quot;;color:#C0504D"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		六。文王資費仲而遊于紂之旁，令之諫紂而亂其心。</span><span lang="EN-US" style="font-family:
&quot;New MingLiu&quot;,&quot;serif&quot;;color:#C0504D"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		荊王使人之秦，秦王甚禮之。王曰：敵國有賢者，國之憂也。今荊王之使者甚賢，寡人患之。群臣諫曰：以王之賢聖與國之資厚，願荊王之賢人。王何不深知之而陰有之，荊以為外用也，則必誅之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">仲尼為政於魯，道不拾遺，齊景公患之。黎且謂景公曰：去仲尼猶吹毛耳。君何不迎之以重祿高位，遺哀公女樂以驕榮其意。哀公新樂之，必怠於政，仲尼必諫，諫必輕絕於魯。景公曰：善。乃令黎且以女樂二八遺哀公，反公樂之，果怠於政。仲尼諫，不聽，去而之楚。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">楚王謂干象曰：吾欲以楚使甘茂而相之秦，可乎？干象對曰：不可也。王曰：何也？曰：甘茂少而事史舉先生，史舉，上蔡之監門也，大不事君，小不事家，以苛刻聞天下，茂事之順焉。惠王之明，張儀之辨也，茂事之，取十官而免於罪，是茂賢也。王曰。相人敵國而相賢，其不可何也？干象曰：前時王使邵滑之越，五年而能亡越，所以然者，越亂而楚治也。日者知用之越，今亡之秦，不亦太亟忘乎。王曰：然則為之奈何？干象對曰：不如相共立。王曰：共立可相何也？對曰：共立少見愛幸，長為貴卿，被王衣，含杜若，握玉環，以聽於朝。且利以亂秦矣。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">吳攻荊，子胥使人宣言於&#33606;曰：子期用，將擊之。子常用，將去之。&#33606;人聞之，因用子常而退子期也。吳人擊之，遂勝之。晉獻公伐虞、虢，乃遺之屈產之乘，垂棘之璧，女樂二八，以榮其意而亂其政。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">叔向之讒萇弘也，為書曰：萇弘謂叔向曰：子為我謂晉君，所與君期者時可矣，何不亟以兵來？因佯遺其書周君之庭而急去行。周以萇弘為賣周也，乃誅萇弘而殺之。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">鄭桓公將欲襲鄶，先問鄶之豪桀良臣辯智果敢之士，盡與其名姓，擇鄶之良田賂之，為官爵之名而書之，因為設壇場郭門之外而理之，釁之以雞</span></span><span style="font-family: 新細明體,serif; color: red; background: lime"></span><span style="font-family: 新細明體,serif; color: #C0504D">，若盟狀。鄶君以為內難也，而盡殺其良臣，桓公襲鄶，遂取之。</span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">鄴令襄疵陰善趙王左右，趙王謀襲鄴，襄疵常輒聞而先言之魏王，魏王備之，趙乃輒還。</span></span><span lang="EN-US" style="font-family:&quot;New MingLiu&quot;,&quot;serif&quot;;color:#C0504D"><br>
		</span><span style="font-family: 新細明體,serif; color: #C0504D">
		　　七。秦侏儒善於&#33606;王，而陰有善荊王左右而內重於惠文君，荊適有謀，侏儒常先聞之以告惠文君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif">&nbsp;&nbsp; </span>
		<span style="font-family: 新細明體,serif; color: #C0504D">
		衛嗣君之時，有人於令之左右，縣令有發暮而席蓐甚，嗣公還令人遺之席，曰：吾聞汝今者發蓐而席弊甚，賜女席。縣令大驚，以君為神也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">韓非子卷之十竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#1</span><span style="font-size: 9.0pt; font-family: 新細明體,serif; color: #C0504D">『權』乃『諫』之誤，據迂評本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#2</span><span style="font-size: 9.0pt; font-family: 新細明體,serif; color: #C0504D">此處脫『死』字，據迂評本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#3</span><span style="font-size: 9.0pt; font-family: 新細明體,serif; color: #C0504D">『下』顯係『不』之誤，當改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#4</span><span style="font-size: 9.0pt; font-family: 新細明體,serif; color: #C0504D">『二軍』誤為『二君』，據凌瀛初本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#5</span><span style="font-size: 9.0pt; font-family: 新細明體,serif; color: #C0504D">『濟陽君』三字衍，據陳奇猷本刪。<span lang="EN-US"><br>
		<span style="background: lime">#6</span></span>此處脫漏兩千余字，今據陳奇猷集釋本補齊。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
