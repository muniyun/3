<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%"><b>
		<span style="font-size:24.0pt;line-height:
150%;font-family:新細明體;color:#C0504D">韓非子卷之十八</span></b></p>
		<p style="margin:0cm;margin-bottom:.0001pt;line-height:150%"><b>
		<span lang="EN-US" style="font-family:新細明體;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">六反第四十六</span></b></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:#C0504D">
		　　畏死難，降北之民也，而世尊之曰貴生之士。學道立方，離法之民也，而世尊之曰文學之士。遊居厚養，牟食之民也，而世尊之曰有能之士。語曲牟知，偽詐之民也，而世尊之曰辯智之士。行劍攻殺，暴憿之民也，而世尊之曰磏勇之士。活賊匿姦，當死之民也，而世尊之曰任譽之士。此六民者，世之所譽也。赴險殉誠，死節之民，而世少之曰失計之民也。寡聞從令，全法之民也，而世少之曰樸陋之民也。力作而食，生利之民也，而世少之曰寡能之民也。嘉厚純粹，整穀之民也，而世少之曰愚態之民也。重命思事，尊上之民也，而世少之曰怯懾之民也。挫賊遏姦，明上之民也，而世少之曰&#35719;讒之民也。此六民者，世之所毀也。姦偽無益之民六，而世譽之如彼。耕戰有益之民六，而世毀之如此。此之謂六反。布衣循私利而譽之，世主聽虛聲而禮之，禮之所在，利必加焉。百姓循私害而訾之，世主壅於俗而賤之，賤之所在，害必加焉。故名賞在乎私惡當罪之民，而毀害在乎公善宜賞之士，索國之富強，不可得也。</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">古者有諺曰：為政猶沐也，雖有棄髮必為之。愛棄髮之費，而忘長髮之利，不知權者也。<span lang="EN-US"><br>
		</span></span>　　<span style="color:#C0504D">夫彈痤者痛，飲藥者苦，為苦憊之故，不彈痤飲藥，則身不活病不已矣。</span><span lang="EN-US"><br>
		</span>　　<span style="color:#C0504D">今上下之接，無子父之澤，而欲以行義禁下，則交必有&#37060;矣。且父母之於子也，產男則相賀，產女則殺之。此俱出父母之懷衽，然男子受賀，女子殺之者，慮其後便，計之長利也。故父母之於子也，猶用計算之心以相待也，而瓦無父子之澤乎？<span lang="EN-US"><br>
		</span></span>　　<span style="color:#C0504D">今學者之說人主也，皆去求利之心，出相愛之道，是求人主之過父母之親也，此不熟於論恩詐而誣也，故明主</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family:新細明體;
color:#C0504D">不受也。聖人之治也，審於法禁，法禁明著則官法。必於賞罰，賞罰不阿則民用。官官治則國富，富則兵強，而霸王之業成矣。霸王者，人主之大利也。人主挾大利以聽治，故其任官者當能，其賞罰無私。使士民明焉盡力致死，則功伐可立而爵祿可致，爵祿至而富貴之業成矣。富貴者，人臣之大利也。人臣挾大利以從事，故其行危至死，其力盡而不望。此謂君不仁，臣不忠，則不可以霸王矣。<span lang="EN-US"><br>
		</span></span><span style="font-family:新細明體">　　<span style="color:#C0504D">夫姦必知則備，必誅則止。不知則肆，不誅則行。夫陳輕貨於幽隱，雖曾、史可疑也。懸百金於市，雖大盜不取也。不知則曾、史可疑於幽隱，必知則大盜不取懸金於市。故明主之治國也，眾其守而重其罪，使民以法禁而不以廉止。母之愛子也倍父，父令之行於子也十母。吏之於民無愛，令之行於民也萬父。母積愛而令窮，吏用威嚴而民聽從，嚴愛之筴亦可決矣。且父母之所以求於子也，動作則欲其安利也，行身則欲其遠罪也。君上之於民也，有難則用其死，安平則盡其力。</span></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">親以厚愛關子於安利而不聽，君以無愛利求民之死力而令行。明主知之，故不養恩愛之心而增威嚴之勢。故母厚愛處二，子多敗，推愛也。推，行也。父薄愛教笞，子多善，用嚴也。<span lang="EN-US"><br>
		</span></span>　　<span style="color:#C0504D">今家人之治產也，相忍以飢寒，相強以苦勞，雖犯軍旅之難，飢饉之患，溫衣美食者，必是家也。相憐以衣食，相惠以佚樂，天飢歲荒，嫁妻賣子者，必是家也。故法之為道，前苦而長利。仁之為道，偷樂而後窮。聖人權其輕重，出其大利，故用法之相忍，而棄仁人之相憐也。學者之言，皆曰輕刑<span lang="EN-US" style="background: lime">#2</span>，此亂<span lang="EN-US" style="background: lime">#3</span>亡之術也。凡賞罰之必<span lang="EN-US" style="background: lime">#4</span>者，勸禁也。賞厚則所欲之得也疾，罰重則所惠之禁也急。夫欲利者必惡害，害者利之反也，反於所欲，焉得無惡？欲治者必惡亂，亂者治之反也，是故欲治甚者，其賞必厚矣，其惡亂甚者，其罰必重矣。今取於輕刑者，其惡亂不甚也，其欲治又不甚也<span lang="EN-US" style="background: lime">#5</span>，此非特無術也，又乃無行。是故央賢不肖愚知之美，在賞罰之輕重。且夫重刑者，非為罪人也。明主之法，揆也。治賊非治所揆也，治所揆也者，是治死人也。刑盜非治所刑也，治所刑也者，是治胥靡也。故曰重一姦之罪而止境內之邪，此所以為治也。重罰者，盜賊也，而悼懼者良民也。欲治者奚疑於重刑？<span lang="EN-US" style="background: lime">#6</span>若夫厚賞者，非獨賞功也，又勸一國。受賞者甘利，未賞者慕業，是報一人之功而勸境內之眾也，欲治者何疑於厚賞？今不知治者，皆曰重刑傷民，輕刑可以止姦，何必於重哉？此不察於治者也。夫以重止者，未必以輕止也。以輕止者，必以重止矣。是以上設重刑者而姦盡止，姦盡止則此奚傷於民也？所謂重刑者，姦之所利者細，而上之所加焉者大也。民不以小利蒙大罪，故姦必止者也。所謂輕刑者，姦之所利者大<span lang="EN-US" style="background: lime">#7</span>，上之所加焉者小也。民慕其利而傲其罪，故姦不止也。故先聖有諺曰：不躓於山，而躓於垤。山者大，故人順之，垤微小，故人易之也。今輕刑罰，民必易之。犯而不誅，是驅國而棄之也。犯而誅之，是為民設陷也。是故輕罪者，民之垤也。是以輕罪之為民道也，非亂國也則設民陷也，此則可謂傷民矣。</span></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">今學者皆道書筴之頌語，不察當世之實事，曰：上不愛民，賦歛常重，則用不足而下恐上，故天下大亂。此以為足其財用以加愛焉，雖輕刑罰可以治也。此言不然矣。凡人之取重賞罰，固已足之之後也。雖財用足而後厚愛之，然而輕刑猶之亂也。夫當家之愛子，貨財足用，貨財足用則輕用，輕用則侈泰。親愛之則不忍，不忍則驕恣。侈泰則家貧，驕恣則行暴，此雖財用足而愛厚輕利之患也。凡人之生也，財用足則隳於用力，上治<span lang="EN-US" style="background: lime">#8</span>懦則肆於為非。財用足而力作者神農也，上治懦而行修者曾、史也。夫民之不及神農、曾、史亦已明矣。老聃有言曰：知足不辱，知止不殆。夫以殆辱之故而不求於足之外者老聃也，今以為足民而可以治，是以民為皆如老聃也。故桀貴在天子而不足於尊，富有四海之內而不足於寶。君人者雖足民，不能足使為天子，而桀未必為天子為足也，則雖足民，何可以為治也？故明主之治國也，適其時事以致財物，論其稅賦以均貧富，厚其爵祿以盡賢能，重其刑罰以禁姦邪，使民以力得富，以事致貴，以過受罪，以功致賞，而不念慈惠之賜，此帝王之政也。</span></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">人皆寐則盲者不知，皆嘿則暗者不知。覺而使之視，問而使之對，則暗盲者窮矣。不聽其言也，則無術者不知。不任其身也，則不肖者不知。聽其言而求其當，任其身而責其功，則無術不肖者窮矣。夫欲得力士而聽其自言，雖庸人與烏獲不可別也，授之以鼎俎則罷健效矣。故官職者能士之鼎俎也，任之以事而愚智分矣。故無術者得於不用，不肖者得於不任，言不用而自文以為辯，身不任者而自飾以為高，世主眩其辯、濫其高而尊貴之，是不須視而定明也，不待對而定辯也，暗盲者不得矣。明主聽其言必責其用，觀行必求其功，然則虛舊之學不談，矜誣之行不飾矣。</span></span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="font-family:新細明體;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">八說第四十七</span></b></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">為故人行私謂之不棄，以公財分施謂之仁人，輕祿重身謂之君子，枉法曲親謂之有行，棄官寵交謂之有俠，離世遁上謂之高傲，交爭逆令謂之剛材，行惠取眾謂之得民。不棄者吏有姦也，仁人者公財損也，君子者民難使也，有行者法制毀也，有俠者官職曠也，高傲者民不事也，剛材者令不行也，得民者君上孤也。此八者匹夫之私譽，人主之大敗也。反此八者，匹夫之私毀，人主之公利也。人主不察社稷之利害，而用匹夫之私譽，索國之無危亂，不可得矣。</span><span lang="EN-US"><br>
		</span>　　<span style="color:#C0504D">任人以事，存亡治亂之機也。無術以任人，無所任而不敗。人君之所任，非辯智則修潔也。任人者使有勢也，智士者未必信也。為多其智，因惑其信也。以智士之計，處乘勢之資而為其私急，則君必欺焉。為智者之不可信也，故任修士者使斷事也，修士者未必智。為潔其身，因惑其智。以愚人之所惛，處治事之官而為其所然，則事必亂矣。故無術以用人，任智則君欺，任修則君事亂，此無術之患也。明君之道，賤德義貴，下必坐上，決誠以參，聽無門戶，人莫能測也。故智者不得詐欺。計功而行賞，程能而授事，察端而觀失，有過者罪，有能者得，故愚者不任事。智者不敢欺，愚者不得斷，則事無失矣。</span><span lang="EN-US"><br>
		</span>　　<span style="color:#C0504D">察士然從能知之，不可以為令，夫民不盡察。賢者然後行之，不可以為法，夫民不盡賢。楊朱、墨翟，天下之所察也，千世亂而卒不決，雖察而不可以為官職之令。鮑焦、華角，天下之所賢也，鮑焦木枯，立死若木之枯也。華角赴河，雖不可以為耕戰之士。故人主之察，智士盡其辯焉。人主之所尊，能士能盡其行焉。今世主察無用之辯，尊遠功之行，索國之富強，不可得也。博習辯智如孔、墨，孔、墨不耕耨，則國何得焉？修孝寡欲如曾、史，曾史不戰攻，則國何利焉？匹夫有私便，人主有公利。不作而養足，不仕而名顯，此私便也。息文學而明法度，塞私便而一功勞，此公利也。錯法以道民也，而又貴文學，則民之所師法也疑。賞功以勸民也，而又尊行修，尊行修則民之產利也惰。夫貴文學以疑法，尊行修以貳功，索國之富強，不可得也。</span></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">搢笏干戚，不適有方鐵銛。言國軍異器。方，楯也。言搢笏之議，干</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#9</span><span style="font-family:新細明體;
color:#C0504D">戚之舞，與夫方楯鐵銛不相稱適也。登降周旋，不逮日中奏百。狸首射侯，不當強弩趨發。干城距</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#10</span><span style="font-family:新細明體;
color:#C0504D">衝，不若堙穴伏櫜。古人極於德，中世逐於智，當今爭於力。古者寡事而備簡，樸陋而不盡，故有珧銚而推車者。珧，蜃。以蜃為銚也。即推輪也。上古摩蜃而耨也。古者人寡而相親，物多而輕利易讓，故有揖讓而傳天下者。然則行揖讓，高慈惠，而道</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#11</span><span style="font-family:新細明體;
color:#C0504D">仁厚，皆推政也。處多事之時，用寡事之器，非智者之備也。當大爭之世，而循揖讓之軌，非聖人之治也。故智者不乘推車，聖人不行推政也。法所以制事，事所以名功也。法有立而有難，權其難而事成則立之。事成而有害，權其害而功多則為之。無難之法，無害之功，天下有也。是以拔千丈之都，取十萬之眾，死傷者軍之乘，乘謂其半也。甲兵折挫，士卒死傷，而賀戰勝得地者，出其小害計其大利也。夫沐者有棄髮，除者傷血肉，為人見其難，因釋其業，是無術之事也。先聖有言曰：規有摩而水有波，我欲更之，無奈之何。此通權之言也。是以說有必立而曠於實者，言有辭拙而急於用者，故聖人不求無害之言，而務無易之事。人之不事衡石者，非貞廉而遠利也，石不能為人多少，衡不能為人輕重，求索不能得，故人不事也。明主之國，官不敢枉法，吏不敢為私利，貨賂不行，是境內之事盡如衡石也。此其臣有姦者必知，知者必誅。是以有道之主，不求清潔之吏，而務必知之術也。</span><span lang="EN-US" style="font-family:新細明體"><br>
		</span><span style="font-family:新細明體">　　<span style="color:#C0504D">慈母之於弱子也，愛不可為前。不可先以愛養之也。然而弱子有僻行，使之隨師。有惡病，使之事醫。不隨師則陷於刑，不事醫則疑於死。慈母雖愛，無益於振刑救死。則存子者非愛也。子母之性愛也，臣主之</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#12</span><span style="font-family:新細明體;
color:#C0504D">權筴也。母不能以愛存家，君安能以愛持國？明主者通於富強，則可以得欲矣。故謹於聽治，富強之法也。明其法禁，察其謀計，法明則內無變亂之患，計得則</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#13</span><span style="font-family:新細明體;
color:#C0504D">外無死虜之禍。故存國者，非仁義也。仁者，慈惠而輕財者也。暴者，心毅而易誅者也。慈惠則不忍，輕財則好與，心毅則憎心見於下，易誅則妄殺加於人。不忍則罰多宥赦，好予則賞多無功。憎心見則下怨其上，妄誅則民將背叛。故仁人在位，下肆而輕犯禁法，偷幸而望於上。暴人在位，則法令妄而臣主乖，民怨而亂心生。故曰：仁暴者，皆亡國也。<span lang="EN-US"><br>
		</span>　　不能具美食而勸餓人飯，不為能活餓者也。不能辟草生粟而勸貸施賞賜，不為能</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#14</span><span style="font-family:新細明體;
color:#C0504D">富民者也。今學者之言也，不務本作而好末事，知道虛聖以說民，此勸飯之說。勸飯之說，明主不受也。</span><span lang="EN-US" style="font-family:新細明體"><br>
		</span><span style="font-family:新細明體">　　<span style="color:#C0504D">書約而弟子辯，法省而民訟簡。是以聖人之書必著論，明主之法必詳</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#15</span><span style="font-family:新細明體;
color:#C0504D">事。盡思慮，揣得失，智者之所難也。無思無慮，挈前言而責後功，愚者之所易也。明主慮愚者之所易，以責智者之所難，故智慮力勞不用而國治也。</span><span lang="EN-US" style="font-family:新細明體"><br>
		</span><span style="font-family:新細明體">　　<span style="color:#C0504D">酸甘鹹淡，不以口斷而決於宰尹，則&#21416;人輕君而重於宰尹矣。上下清濁，不以耳斷而決於樂正，則瞽工輕君而重樂正矣。治國是非，不以術斷而決於寵人，則臣下輕君而重寵人矣。人主不親觀聽，而制斷在下，託食於國者也。</span><span lang="EN-US"><br>
		</span>　　<span style="color:#C0504D">使人不衣不食而不飢不寒，又不惡死，則無事上之意。意欲不宰於君，則不可使也。今生殺之柄在大臣，而主令得行者，未嘗有也。虎豹必不用其爪牙而與鼷鼠同威，萬金之家必不用其富厚而與監門同資。有土之君，說人不能利，惡人不能害，索人欲畏重己，不可得也。</span></span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體">　　<span style="color:#C0504D">人臣肆意陳欲曰俠，人主肆意陳欲曰亂。人臣輕上曰驕，人主輕下曰暴。行理同實，下以受譽，上以得非，人臣大得，人主大亡。明主之國，有貴臣無重臣。貴臣者，爵尊而官大也。重臣者，言聽而力多者也。明主之國，遷官襲級，官爵受功，故有貴臣。言不度行而有偽必誅，故無重臣也。</span></span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="font-family:新細明體;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">八經第四十八</span></b></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:#C0504D">
		　　一。凡治天下，必因人情。人情者有好惡，故賞罰可用。賞罰可用則禁令可立，禁令可立而治道具矣。君執柄以處勢，故令行禁止。柄者殺生之制也，勢者勝眾之資也。廢置無度則權瀆，賞罰下共則威分。是以明主不懷愛而聽，不留說而計。故聽言不參則權分乎姦，智力不用則君窮乎臣。故明主之行制也天，不可測也。其用人也鬼。如鬼之陰密。天則不非，既高不測，誰能非之？鬼則不困。既陰密，誰能困之？勢行教嚴，逆而不違，雖</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#16</span><span style="font-family:新細明體;
color:#C0504D">逆天下不敢違，此勢之用也。毀譽一行而不議。毀譽一行，而天下不敢議。故賞賢罰暴，舉善之至者也。賞暴罰賢，舉惡之至者也。是謂賞同罰異。賞莫如厚，使民利之。譽莫如美，使民榮之。誅莫如重，使民畏之。毀莫如惡，使民恥之。然後一行其法，禁誅於私。家不害功罪，賞罰必知之。知之道盡矣。<span lang="EN-US"><br>
		<br>
　</span></span></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">　　因情</span></b><span lang="EN-US" style="font-family:新細明體;color:#C0504D"><br>
		</span><span style="font-family:新細明體;color:#C0504D">
		　　二。力不敵眾，智不盡物。與其用一人，不如用一國。用君之一人之智力，不知任眾而用國也。故智力敵而&#32675;物勝，揣中則私勞，不中則在過。下君盡己之能，中君盡人之力，上君盡人之智。是以事至而結智，一聽而公會。聽不一則後悖於前，後悖於前則愚智不分。不公會則猶豫而不斷，不斷則事留。自取一，則毋墮壑之累。故使之諷，諷定而怒。是以言陳之日</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#17</span><span style="font-family:新細明體;
color:#C0504D">，必有筴籍，結智者事發而驗，結能者功見而謀成敗。成敗有徵，賞罰隨之。事成則君人其功，規敗則臣任其罪。君人者合符猶不親，而況於力乎？事智猶不親，而況於懸乎？故非用人也不取同，同則君怒。使人相用則君神，則下盡。下盡則臣上不因君，而主道畢矣。</span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="font-family:新細明體;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">　　主道</span></b><span style="font-family:新細明體;color:#C0504D">一曰結智</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:#C0504D">
		　　三。知臣主之異利者王，以為同者劫，與共事者殺。故明主審公私之分，審利害之地，姦乃無所乘。亂之所生六也：主母，后姬，子姓，弟兄，大臣，顯賢。主母，君幼稱制。后姬、子姓，則強庶逼。兄弟，則公子擅國。大臣，代主執物者。顯賢，則虛名掩君。任吏責臣，主母不放。廢亂輒責於臣。禮施異等，后姬不疑。分勢不貳，庶嫡</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#18</span><span style="font-family:新細明體;
color:#C0504D">不爭。不令庶子貳嫡也。權籍不失，兄弟不侵。權柄國籍不失於下也。下不一門，大臣不擁。不令一門專制，則不得權。禁賞必行，顯賢不亂。臣有二因，謂外內也。外曰畏，外臣行威，物皆畏。內曰愛。所畏之求得，所愛之言聽，此亂臣之所因也。外國之置諸吏者，誅親暱重帑，則外不藉矣。爵祿循功，請者俱罪，則內不因</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#19</span><span style="font-family:新細明體;
color:#C0504D">矣。外不藉，內不因，則姦充塞矣。官襲節而進，以至大任，智也。其位至而任大者，以三節持之，曰質，曰鎮，曰固。親戚妻子，質也。爵祿厚而必，鎮也。參伍貴帑，固也。賢者止於質，貪饕化於鎮，姦邪窮於固。忍不制則下上</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#20</span><span style="font-family:新細明體;
color:#C0504D">，小不除則大誅，而名實當則徑之。生害事，死傷名，則行飲食。不然，而與其讎，此謂除陰姦也。醫曰詭，曰易。見</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#21</span><span style="font-family:新細明體;
color:#C0504D">功而賞，見罪而罰，而詭乃止</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#22</span><span style="font-family:新細明體;color:#C0504D">。是非不泄，說諫不通，而易乃不用。父兄賢良播出曰遊禍、其患鄰敵多資。僇辱之人近習曰狎賊，其患發忿疑辱之心生。藏怒持罪而不發曰增亂，其患儌倖妄舉之人起。大臣兩重，提衡而不踦曰卷禍，其患家隆劫殺之難作。脫易不自神曰彈威，其患賊夫酖毒之亂起。此五患者，人主之不知，則有劫殺之事。廢置之事生於內則治，生於外則亂。是以明主以功論之內，而以利資之外，其故國治而敵亂。即亂之</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#23</span><span style="font-family:新細明體;
color:#C0504D">道，臣憎則起外若眩，臣愛則起內若藥。<span lang="EN-US"><br>
		<br>
　</span></span></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">　　起亂</span></b><span style="font-family:新細明體;color:#C0504D">一曰亂起</span><span lang="EN-US" style="font-family:新細明體"><br>
		</span><span style="font-family:新細明體">　　<span style="color:#C0504D">四。參伍之道，行參以謀多，揆伍以責失。行參必</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#24</span><span style="font-family:新細明體;
color:#C0504D">折，揆伍必怒。不折則瀆上，不怒則相和。折之徵足以知多寡，怒之前不及其眾。觀聽之勢，其徵在比周而賞異也，誅毋謁而罪同。言會眾端，必揆之以地，謀之以天，驗之以物，參之以人。四徵者符，乃可以觀矣。參言以知其誠，易視以改其澤，執見以得非常，一用以務近習，重言以懼遠使，舉往以悉其前，即邇以知其內，疏置以知其外，握明以問所闇，詭使以絕黷泄，倒言以嘗所疑，論反以得陰姦，設諫以綱獨為，舉錯以觀姦動，明說以誘避過，卑適以觀直諂，宣聞以通未見，作鬥以散朋黨，深一以敬眾心，泄異以易其慮。似類則合其參，陳過則明其固。知罪辟罪以止威，陰使時循以省衰，漸更以離通比，下約以侵其上。相室約其廷臣，廷臣約其官屬，兵士約其軍吏，遣使約其行介，縣吏約其辟吏，郎中約其左右，后姬約其宮媛，此之謂條達之道。言通事泄則術不行。</span><span lang="EN-US" style="font-family:新細明體"><br>
		<br>
　</span></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:purple">　</span><span style="font-family:新細明體;color:#C0504D">　立道</span></b><span lang="EN-US" style="font-family:新細明體"><br>
		</span><span style="font-family:新細明體">　　<span style="color:#C0504D">五。明主其務在周密，是以喜見則德償，怒見其威分。故明主之言隔塞而不通，周密而不見。故以一得十者下道也，以十得一者上道也。明主兼行上下，故姦無所失。伍官連縣而鄰，謁過賞，失過誅。上之於下，下之於上亦然。是故上下貴賤相畏以法，相誨以和。民之性，有生之實，有生之名。為君者有賢知之名，有賞罰之實。名實俱至，故福善必聞矣。<span lang="EN-US"><br>
		<br>
　</span></span></span></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:purple">　　</span><span style="font-family:新細明體;color:#C0504D">參言</span></b></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:#C0504D">
		　　六。聽不參則無以責下，言不督乎用則邪說當上。言之為物也以多信，不然之物，十人云疑，百人然乎，千人不可解也。吶者言之疑，辯者言之信。姦之食上也，取資乎眾，藉信乎辯，而以類飾其私。人主不饜忿而待合參，其勢資下也。有道之主，聽言督其用，課其功，功課賞罰生焉，故無用之辯不留朝。任事者知不足以治職則放官收。說大而誇則窮端，故姦得而怒。無故而不當為誣，誣而罪，臣言必有報，說必責用也，故朋黨之言不上聞。凡聽之道，人臣忠論以聞姦，博論以內一，人主不智則姦得資。明主之道，己喜則求其所納，己怒則察其所搆，於已變之後，以得毀譽公私之徵。眾諫以效智故，使君自取一以避罪。故眾之諫也，敗君之取也。無副言於上以設將然，今符言於後以知謾誠語。明主之道，臣不得兩諫，必任其一語。不得擅行，必合其參。故姦無道進矣。</span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="font-family:新細明體;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">　　聽法</span></b><span lang="EN-US" style="font-family:新細明體;color:#C0504D"><br>
		</span><span style="font-family:新細明體;color:#C0504D">
		　　七。官之重也，毋法也。法之息也，上闇無度則官擅為，官擅為故奉重，無前則徵多，徵多故富。官之富重也，亂功之所生也。明主之道，取於任，能任事則取之。賢於官，能守官則贊揚之。賞於功。言程主喜俱必利，不當主怒俱必害，則人不私父兄而進上仇讎。勢足以行法，奉足以給事，而私無所生，故民勞苦而輕官。任事也毋重，使其寵必在爵。處官者毋私，使其利必在祿。故民尊爵而重祿。爵祿所以賞也，民重所以賞也則國治。刑之煩也，名之繆也，賞舉不當則民疑。民之重名與其重賞也均。賞者有誹焉，不足以勸。罰者有譽焉，不足以禁。明主之道，賞必出乎公利，名必在乎為上。當譽同軌，非誅俱行，然則民無榮於賞之內。有重罰者必有惡名，故民畏。罰所以禁也，民畏所以禁，則國治矣。</span></p>
		<p style="margin:0cm;margin-bottom:.0001pt;line-height:150%" align="left">
		<b><span lang="EN-US" style="font-family:新細明體;
color:#C0504D">&nbsp;</span></b></p>
		<p style="margin:0cm;margin-bottom:.0001pt;line-height:150%" align="left">
		<b><span style="font-family:新細明體;color:#C0504D">　　類柄</span></b></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:#C0504D">
		　　八。行義示則主威分，慈仁聽則法制毀。民以制畏上，而上以勢卑下，故下律狠觸而榮於輕君之俗則主威分。民以法難犯上，而上以法撓慈仁，故下明愛施而務賕紋之政，</span><span style="font-size:9.0pt;line-height:150%;font-family:新細明體;color:#C0504D">務為貨賕。</span><span style="font-family:新細明體;color:#C0504D">是以法令隳。尊私行以貳主威，行賕紋以疑法，聽之則亂治，不聽則謗主，故君輕乎位而法亂乎官，此之謂無常之國。明主之道，臣不得以行義成榮，不得以家利為功。功名所生，必出於官法。法</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#25</span><span style="font-family:新細明體;
color:#C0504D">之所外，雖有難行，不以顯焉。<span lang="EN-US"><br>
		</span>故民無以私名。設法度以齊民，信賞罰以盡民能，明誹譽以勸沮，名號、賞罰、法令三隅，故大臣有行則尊君，百姓有功則利上</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#26</span><span style="font-family:新細明體;
color:#C0504D">，此之謂有道之國也。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:新細明體;color:purple">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:purple">　</span><span style="font-family:新細明體;
color:#C0504D">　<b>主威</b></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#27</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-family:新細明體;color:#C0504D">&nbsp;</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family:新細明體;color:#C0504D">韓非子卷之十八竟</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#1</span><span style="font-size:9.0pt;
line-height:150%;font-family:新細明體;color:#C0504D">『主』字藏本脫，據凌瀛初本、迂評本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#2</span><span style="font-size:9.0pt;
line-height:150%;font-family:新細明體;color:#C0504D">『刑』字脫，據凌瀛初本、迂評本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#3</span><span style="font-size:9.0pt;
line-height:150%;font-family:新細明體;color:#C0504D">『亂』誤為『辭』，當改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#4</span><span style="font-size:9.0pt;
line-height:150%;font-family:新細明體;color:#C0504D">『必』誤為『心』，據凌瀛初本、迂評本改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#5</span><span style="font-size:9.0pt;
line-height:150%;font-family:新細明體;color:#C0504D">此處衍『其欲治又不甚也』，據陳奇猷本刪。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#6</span><span style="font-size:9.0pt;
line-height:150%;font-family:新細明體;color:#C0504D">『名』字衍，據陳奇猷說刪。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#7</span><span style="font-size:9.0pt;
line-height:150%;font-family:新細明體;color:#C0504D">『太』顯係『大』之誤，當改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#8</span><span style="font-size:9.0pt;
line-height:150%;font-family:新細明體;color:#C0504D">『治』字脫，據迂評本補。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#9</span><span style="font-size:9.0pt;
line-height:150%;font-family:新細明體;color:#C0504D">『千戚』顯係『干戚』之誤，當改。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#10</span><span style="font-size:9.0pt;
line-height:150%;font-family:新細明體;color:#C0504D">『衡』字衍，據迂評本刪。</span></p>
		<p style="margin:0cm;margin-bottom:.0001pt;line-height:150%" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">
		#11</span><span style="font-size:9.0pt;
line-height:150%;font-family:新細明體;color:#C0504D">『推』字衍，據迂評本刪。<span lang="EN-US"><br>
		<span style="background: lime">#12</span></span>此處明顯脫『之』字，當補。<span lang="EN-US"><br>
		<span style="background: lime">#13</span></span>『則』誤為『於』，據凌瀛初本、迂評本改。<span lang="EN-US"><br>
		<span style="background: lime">#14</span></span>『能為』誤倒，依文例改。<span lang="EN-US"><br>
		<span style="background: lime">#15</span></span>『盡』字衍，據凌濠初本、迂評本刪。．<span lang="EN-US"><br>
		<span style="background: lime">#16</span></span>『雖』誤為『誰』，據趙用賢本改。<span lang="EN-US"><br>
		<span style="background: lime">#17</span></span>『日』誤為『曰』，據陳奇猷本改。<span lang="EN-US"><br>
		<span style="background: lime">#18</span></span>『庶過』顯係『庶適』之誤，據陳奇猷本改。適通嫡。<span lang="EN-US"><br>
		<span style="background: lime">#19</span></span>『因』誤為『固』，據陳奇猷本改。<span lang="EN-US"><br>
		<span style="background: lime">#20</span></span>『下上』誤倒為『上下』，於義相反，當改。<span lang="EN-US"><br>
		<span style="background: lime">#21</span></span>『易』顯係『見』之誤，當改。<span lang="EN-US"><br>
		<span style="background: lime">#22</span></span>『止』誤為『上』，當改。<span lang="EN-US"><br>
		<span style="background: lime">#23</span></span>『之』字衍，依陳奇猷說刪。<span lang="EN-US"><br>
		<span style="background: lime">#24</span></span>『必』誤為『以』，依陳奇猷本改。<span lang="EN-US"><br>
		<span style="background: lime">#25</span></span>『法』字脫，據陳奇猷本補。<span lang="EN-US"><br>
		<span style="background: lime">#26</span></span>『上』誤為『止』，據陳奇猷本改。<span lang="EN-US"><br>
		<span style="background: lime">#27</span></span>此節缺標題，據趙用賢本補『主威』二字。</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
