<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #C0504D">
		韓非子卷之七</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">說林上第二十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">湯以伐桀，而恐天下言己為貪也，因乃讓天下於務光。而恐務光之受之也，乃使人說務光曰：湯殺君而欲傳惡聲于子，故讓天下於子。務光因自投於河。<span lang="EN-US"><br>
		</span></span><span lang="EN-US">&nbsp;&nbsp; <span style="color:#C0504D">&nbsp;</span></span><span style="color:#C0504D">秦武王令甘茂擇所欲為於僕與行事，孟卯曰：公不如為僕。公所長者，使也。公雖為僕，王猶使之於公也。公佩僕璽而為行事，是兼官也。</span><span lang="EN-US"><br>
		</span>　　<span style="color:#C0504D">子圉見孔子於商大宰，孔子出，子圉入，請問客，大宰曰：吾已見孔子，則視子猶蚤虱之細者也。吾今見之於君。子圉恐孔子貴於君也，因謂大宰曰：君己見孔子，孔子亦將視子猶蚤虱也。大宰因弗復見也。<span lang="EN-US"><br>
		</span></span>　　<span style="color:#C0504D">魏惠王為臼里之盟，將復立於天子，彭喜謂鄭君曰：君勿聽，大國惡有天子，小國利之。君與大不聽，魏焉能與小立之？</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">晉人伐邢，齊桓公將救之，鮑叔曰：大蚤。邢不亡，晉不敝，晉不敝，齊不重。且夫持危之功，不如存亡之德大。君不如晚救之以敝晉，齊實利。待邢亡而復存之，其名實美。桓公乃弗救。子胥出走，邊候得之，子胥曰：上索我者，以我有美珠也。今我已亡之矣，我且曰子取吞之。候因釋之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">慶封為亂於齊而欲走越，其族人曰：晉近，奚不之晉？慶封曰：越遠，利以避難。族人曰：變是心也，居晉而可。不變是心也，雖遠越，其可以安乎？</span><span lang="EN-US"><br>
		</span>　　<span style="color:#C0504D">智伯索地於魏宣子，魏宣子弗予，任章曰：何故不予？宣子曰：無故請地，故弗予。任章曰：無故索地，鄰國必恐，彼重欲無厭，天下必懼，君予之地，智伯必驕而輕敵，鄰邦必懼而相親，以相親之兵待輕敵之國，則智氏之命不長矣。周書曰：將欲敗之，必姑輔之，將欲取之，必姑與之。君不如與之以驕智伯。且君何釋以天下圖智氏，而獨以吾國為智氏質乎？君曰：善。乃與之萬戶之邑，智伯大悅。因索地於趙，弗與，因圍晉陽，韓、魏反之外，趙氏應之內，智氏自亡。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">秦康公築臺三年，刑人起兵，將欲以兵攻齊，任妄曰：饑召兵，疾召兵，勞召兵，亂召兵。君築臺三年，今&#33606;人起兵將攻齊，臣恐其攻齊為聲，而以襲秦為實也，不如備之。戍東邊，&#33606;人輟行。</span><span lang="EN-US"><br>
		</span>　　<span style="color:#C0504D">齊攻宋，宋使臧孫子南求救於荊，荊大說，許救之，甚歡。臧孫子憂而反，其御曰：索救而得，今子有憂色何也？臧孫子曰：宋小而齊大，夫救小宋而惡於大齊，此人之所以憂也，而荊王說，必以堅我也。我堅而齊敝，荊之所利也。臧孫子乃歸，齊人拔五城於宋而荊救不至。</span><span lang="EN-US"><br>
		</span>　　<span style="color:#C0504D">魏文侯借道於趙而攻中山，趙肅侯將不許，趙刻曰：君過矣。魏攻中山而弗能取，則魏必罷，罷則魏輕，魏輕則趙重。魏拔中山，必不能越趙而有中山也，是用兵者魏也，而得地者趙也。君必許之，許之而大歡，彼將知君利之也，必將輟行。君不如借之道，示以不得已也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">鴟夷子皮事田成子，田成子去齊，走而之燕，鴟夷子皮負傳而從。至望邑，子皮曰：子獨不聞涸澤之蛇乎？涸澤，蛇將徙，有小蛇謂大蛇曰：子行而我隨之，人以為蛇之行者耳，必有殺子，不如相銜負我以行，人必以我為神君也。乃相銜負以越公道，而行人皆避之，曰：神君也。今子美而我惡，以子為我上客，千乘之君也。以子為我使者，萬乘之卿也。子不如為我舍人。田成子因負傳而隨之，至逆旅，逆旅之君待之甚敬，因獻酒肉。</span><span lang="EN-US"><br>
		</span>　　<span style="color:#C0504D">溫人之周，周不納客，問之曰：客耶？對曰：主人。問其巷人而不知也，吏因囚之。君使人問之曰：子非周人也，而自謂非客何也？對曰：臣少也誦詩曰：普天之下，莫非王土，率土之濱，莫非王臣。今君，天子，則我天子之臣也，豈有為人之臣而又為之客哉？故曰主人也。君使出之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">韓宣王謂樛留曰：吾欲兩用公仲、公叔，其可乎？對曰：不可。晉用六卿而國分，簡公兩用田成、闞止而簡公殺，魏兩用犀首、張儀而西河之外亡。今王兩用之，其多力者樹其黨，寡力者借外權。群臣有內樹黨以驕主，有外為交以削地，則王之國危矣。</span><span lang="EN-US"><br>
		</span>　　<span style="color:#C0504D">紹績昧醉寐而亡其裘，宋君曰：醉足以亡裘乎？對曰：桀以醉亡天下，而康誥曰：毋彝酒者，彝酒，常酒也，常酒者，天子失天下，匹夫失其身。</span><span lang="EN-US"><br>
		</span>　　<span style="color:#C0504D">管仲、隰朋從於桓公而伐孤竹，春往冬反，迷惑失道。管仲曰：老馬之智可用也。乃放老馬而隨之，遂得道。行山中無水，隰朋曰：蟻冬居山之陽，夏居山之陰，蟻壤一寸而仞有水。乃掘地，遂得水。以管仲之聖而隰朋之智，至其所不知，不難師於老馬與蟻，今人不知以其愚心而師聖人之智，不亦過乎。</span><span lang="EN-US"><br>
		</span>　　<span style="color:#C0504D">有獻不死之藥於荊王者，謁者操之以入，中射之士問曰：可食乎？曰：可。因奪而食之。王大怒，使人殺中射之士，中射之士使人說王曰：臣問謁者曰可食，臣故食之。是臣無罪，而罪在謁者也。且客獻不死之藥，臣食之，而王殺臣，是死藥也，是客欺王也。夫殺無罪之臣，而明人之欺王也，不如釋臣。王乃不殺。</span><span lang="EN-US"><br>
		</span>　　<span style="color:#C0504D">田駟欺鄒君，鄒君將使人殺之，田駟恐，告惠子。惠子見鄒君曰：今有人見君，則</span></span><span style="font-family: 新細明體,serif; color: red; background: lime"></span><span style="font-family: 新細明體,serif; color: #C0504D">其一目，奚如？君曰：我必殺之。惠子曰：瞽兩目</span><span style="font-family: 新細明體,serif; color: red; background: lime"></span><span style="font-family: 新細明體,serif; color: #C0504D">，君奚為不殺？君曰：不能勿</span><span style="font-family: 新細明體,serif; color: red; background: lime"></span><span style="font-family: 新細明體,serif; color: #C0504D">。惠子曰：田駟東慢齊侯，南欺荊王，駟之於欺人，瞽也，君奚怨焉？鄒君乃不殺。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　<span style="color:#C0504D">　魯穆公使眾公子或宦於晉，或宦於&#33606;，犁鉏曰：假人於越而救溺子，越人雖善遊，子必不生矣。失火而取水於海，海水雖多，火必不滅矣，遠水不救近火也。今晉與荊雖強，而齊近，魯患其不救乎？<span lang="EN-US"><br>
		</span>　　嚴遂不善周君，患之。馮沮曰：嚴遂相，而韓傀貴於君，不如行賊於韓傀，則君必以為嚴氏也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　張譴相韓，病將死，公乘無正懷三十金而問其疾。居一月自問張譴曰：若子死，將誰使代子？答曰：無正重法而畏上，雖然，不如公子食我之得民也。張譴死，因相公乘無正。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">樂羊為魏將而攻中山，其子在中山，中山之君烹其子而遺之羹。樂羊坐於幕下而啜之，盡一杯。文侯謂堵師贊曰：樂羊以我故而食其子之肉。答曰：其子而食之，且誰不食？樂羊罷中山，文侯賞其功而疑其心。</span><span lang="EN-US"><br>
		</span>　　<span style="color:#C0504D">孟孫獵得麑，使秦西巴載之持歸，其母隨之而啼，秦西巴弗忍而與之。孟孫歸，至而求麑，答曰：余弗忍而與其母。孟孫大怒，逐之。居三月，復召以為其子傅，其御曰：曩將罪之，今召以為子傅何也？孟孫曰：夫不忍麑，又且忍吾子乎？故曰：巧詐不如拙誠。樂羊以有功見疑，秦西巴以有罪益信。</span><span lang="EN-US"><br>
		</span>　　<span style="color:#C0504D">曾從子，善相劍者也。衛君怨吳王，曾從子曰：吳王好劍，臣相劍者也，臣請為吳王相劍，拔而示之，因為君刺之。衛君曰：子為之是也，非緣義也，為利也。吳強而富，衛弱而貧，子必往，吾恐子為吳王用之於我也。乃逐之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">紂為象箸而箕子怖，以為象箸為不成美於土簋，則必犀玉之杯，玉杯象箸必不盛菽藿，則必旄象豹胎，旄象豹胎必不衣短褐而舍茅茨之下，則必錦衣九重，高臺廣室也。稱此以求，則天下不足矣。聖人見微以知萌，見端以知末，故見象箸而怖，知天下知不足也。</span><span lang="EN-US"><br>
		</span>　　<span style="color:#C0504D">周公旦已勝殷，將攻商、蓋。辛公甲曰：大難攻，小易服，不如服眾小以劫大。乃攻九夷而商、蓋服矣。</span><span lang="EN-US"><br>
		</span>　　<span style="color:#C0504D">紂為長夜之飲，懼以失日，問其左右盡不知也，乃使問箕子。箕子為其徒曰：為天下主而一國皆失日，天下其危矣。一國皆不知而我獨知之，吾其危矣。辭以醉而不知。</span><span lang="EN-US"><br>
		</span>　　<span style="color:#C0504D">魯人身善織屨，妻善識縞，而徙於越。或謂之曰：子必窮矣。魯人曰：何也？曰：屨為履之也，而越人跣行。縞為冠之也，而越人被髮。以子之所長，遊於不用之國，欲使無窮，其可得矣。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">陳軫貴於魏王<span lang="EN-US" style="background: lime">#2</span>，惠子曰：必善事左右，夫楊橫樹之即生，倒樹之即生，折而樹之又生。然使十人樹之而一人拔之，即無生楊至。以十人之眾，樹易生之物，而不勝一人者何也？樹之難而去之易也。子雖工自樹於王，而欲去子者眾，子必危矣。</span><span lang="EN-US"><br>
		</span>　　<span style="color:#C0504D">魯季孫新弒其君，吳起仕焉。或謂起曰：夫死者，始死而血，已血而衄，已衄而灰，已灰而土，反其土也，無可為者矣。今季孫乃始血，其毋乃未可知也。吳起因去之晉。</span><span lang="EN-US"><br>
		</span>　　<span style="color:#C0504D">隰斯彌見田成子，田成子與登臺四望，三面皆&#30076;，南望，隰子家之樹蔽之，田成子亦不言。隰子歸，使人伐之，斧離數創，隰子止之，其相室曰：何變之數也？隰子曰：古者有諺曰：知淵中之魚者不祥。夫田子將有事，事大，而我示之知微，我必危矣。不伐樹未有罪也，知人之所不言，其罪大矣。乃不伐也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		楊子過於宋東之逆旅，有妾二人，其惡者貴，美者賤。楊子問其故，逆旅之父答曰：美者自美，吾不知其美也，惡者自惡，吾不知其惡也。楊子謂弟子曰：行賢而去自賢之心，焉往而不美。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">衛人嫁其子而教之曰：必私積聚。為人婦而出，常也。其成居，幸也。其子因私積聚，其姑以為多私而出之，其子所以自反者倍其所以嫁。其父不自罪於教子非也，而自知其益富。今人臣之處官者皆是類也。<span lang="EN-US"><br>
		</span></span><span style="font-family: 新細明體,serif">　　</span><span style="font-family: 新細明體,serif; color: #C0504D">魯丹三說中山之君而不受也，因散五十金事其左右，復見，未語，而君與之食。魯丹出，而不反舍，遂去中山。其御曰：反見，乃始善我，何故去之？魯丹曰：夫以人言善我，必以人言罪我。未出境，而公子惡之曰：為趙來間中山。君因索而罪之。</span><span lang="EN-US" style="font-family: 新細明體,serif"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		田伯鼎好士而存其君，白公好士而亂荊，其好士則同，其所以為則異。公孫友自刖而尊百里，&#31466;刁自宮而謂桓公，其自刑則同，其所以自邢之為則異。慧子曰：往者東走，逐者亦東走，其東走則同，其所以東走之為則異。故曰：同事之人，不可不審察也</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#3</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="color:#C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">說林下第二十三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">伯樂教二人相跟馬，相與之簡子&#21417;觀馬。一人舉踶馬，其一人從後而循之，三撫其尻而馬不踶，此自以為失相。其一人曰：子非失相也。此其為馬也，踒肩而腫膝。夫踶馬者也，舉後而任前，腫膝不可任也，故後不舉。子巧于相踶馬而拙于任腫膝。夫事有所必歸，而以有所腫膝而不任，智者之所獨知也。惠子曰：置猿于柙中，則與豚同。故勢不便，非所以逞能也。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">衛將軍文子見曾子，曾子不起而延于坐席，正身于奧。文子謂其御曰：曾子，愚人也哉，以我為君子也，君子安可毋敬也？以我為暴人也，暴人安可侮也？曾子不僇命也。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">烏有翢翢者，重首而屈尾，將欲飲于河則必顛，乃銜其羽而飲之。人之所有飲不足者，不可不索其羽也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">鱣似蛇，蠶似蠋。人見蛇則驚駭，見蠋則毛起。漁者持鱣，婦人拾蠶，利之所在，皆為賁、諸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">伯樂教其所憎者相千里之馬，教其所愛者相駑馬。千里之馬時一，其利緩，駑馬日售，其利急。此周書所謂下言而上用者惑也。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">桓赫曰：刻削之道，鼻若如大，目莫如小。鼻大可小，小不可大也。目小可大，大不可小也。舉事亦然，為其不可復者也，則事寡敗矣。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">崇侯、惡來知不適紂之誅也，而不見武王之滅之也。比干、子胥知其君之必亡也，而不知身之死也。故曰：崇侯、惡來知心而不知事，比干、子胥知事而不知心。聖人其備矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　宋太宰貴而主斷。季子將見宋君，梁子聞之曰：語必可與太宰三坐乎，不然，將不免。季子因說以貴主而輕國。</span><span lang="EN-US" style="color:#C0504D"><br>
		</span><span style="font-family: 新細明體,serif; color: #C0504D">
		　　楊朱之弟楊布衣素衣而出，天雨，解素衣，衣緇衣而反，其狗不知而吠之。楊布怒，將擊之。楊朱曰：子毋擊也，子亦猶是。曩者使女狗白而往，黑而來，子豈能毋怪哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　惠子曰：羿執鞅持扞，操弓關機，越人爭為持的。弱子扞弓，慈母入室閉戶。故曰：可必，則越人不疑羿。不可必，則慈母逃弱子。</span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">桓公問管仲：富有涯乎？答曰：水之以涯，其無水者也。富之以涯，其富已足者也。人不能自止于足，而亡其富之涯乎。</span></span><span lang="EN-US" style="font-family:&quot;New MingLiu&quot;,&quot;serif&quot;;color:#C0504D"><br>
		</span><span style="font-family: 新細明體,serif; color: #C0504D">
		　　宋之富賈有監止子者，與人爭買百金之璞玉，因佯失而毀之，負其百金，而理其毀瑕，得千溢焉。事有舉之而有敗而賢其毋舉之者，負之時也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　有欲以御見荊王者，&#34886;騶妒之，因曰：臣能撽鹿。見王，王為御，不及鹿，自御及之。王善其御也，乃言&#34886;騶妒之。</span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">荊令公子將伐陳，丈人送之曰：晉強，不可不慎也。公子曰：丈人奚優，吾為丈人破晉。丈人曰：可。吾方廬陳南門之外。公子曰：是何也？曰：我笑勾踐也，為人之如是其易也，己獨何為密密十年難乎？</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">堯以天下讓許由，許由逃之，舍于家人，家人藏其皮冠。夫&#24323;天下而家人藏其皮冠，是不知許由者也。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">三虱相與訟，一虱過之，曰：訟者奚說？三虱曰：爭肥饒之地。一虱曰：若亦不患臘之至而茅之燥耳，若又奚患？於是乃相與聚嘬其母而食之。彘臞，人乃弗殺。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">蟲有蚘</span></span><span style="font-family:標楷體;color:#C0504D">或作蚢</span><span style="font-family: 新細明體,serif; color: #C0504D">者，一身兩口，爭食相齡也。遂相殺，因自殺。人臣之爭事而亡其國者，皆蚘類也。</span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">宮有堊器，有滌則絜矣。行身亦然，無滌堊之地則寡非矣。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">公子糾將為亂，桓公使使者視之，使者報曰：笑不樂，視不見，必為亂。乃使魯人殺之。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">公孫弘斷髮而為越王騎，公孫喜使人絕之曰：吾不與子為昆弟矣。公孫弘曰：我斷髮，子斷頸而為人用兵，伐將謂子何？周南之戰，公孫喜死焉。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">有與悍者鄰，欲賣宅而避之。人曰：是其貫將滿</span></span><span lang="EN-US" style="font-size: 9.0pt; font-family: 新細明體,serif; color: purple; background: lime">#4</span><span style="font-family: 新細明體,serif; color: #C0504D">矣，子姑待之。答曰：吾恐其以我滿貫也。遂去之。故曰：物之幾者，非所靡也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">孔子</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#5</span><span style="font-family: 新細明體,serif; color: #C0504D">謂弟子曰：孰能導子西之釣名也？子貢曰：賜也能。乃導之，不復疑也。孔子曰：寬哉，不被於利。絜哉，民性有恒。曲為曲，直為直。</span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">孔子曰：子西不兔。白公之難，子西死焉。故曰：直於行者曲於欲。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">晉中行文子出亡，過於縣邑，從者曰：此嗇夫，公之故人，公奚不休舍？且待後車。文子曰：吾嘗好音，此人遺我嗚琴。吾好佩，此人遺我玉環。是振我過者也。以求容於我者，吾恐其以我求容於人也。乃去之。果收文子後車二乘而獻之其君矣。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">周趮謂宮他曰：為我謂齊王曰：以齊資我於魏，請以魏事王。宮他曰：不可。是示之無魏也，齊王必不資於無魏者，而以怨有魏者。公不如曰：以王之所欲，臣請以魏聽王。齊王必以公為有魏也，必因公。是公有齊也，因以有齊、魏矣。白圭謂宋令尹曰：君長自知政，公無事矣。今君少主也而務名，不如令荊賀君之孝也，則君不奪公位，而大敬重公，則公常用宋矣。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">管仲、鮑叔相謂曰：君亂甚矣，必失國。齊國之諸公子其可輔者，非公子糾則小白也，與子人事一人焉，先達者相收。管仲乃從公子糾，鮑叔從小白。國人果弒君，小白先入為君，魯人拘管仲而效之，鮑叔言而相之。故諺曰：巫咸雖善祝，不能自祓也。秦醫雖善除，不能自彈也。以管仲之聖而待鮑叔之助，此鄙諺所謂虜自賣裘而不售，士自譽辯而不信者也。</span></span><span lang="EN-US" style="font-family:&quot;New MingLiu&quot;,&quot;serif&quot;;color:#C0504D"><br>
		</span><span style="font-family: 新細明體,serif">　　<span style="color:#C0504D">荊王伐吳，吳使沮衛蹶融犒於&#33606;師，而將軍曰：縛之，殺以釁鼓。問之曰：女來卜乎？答曰：卜。卜吉乎？曰：吉。荊人曰：今荊將與女釁鼓其何也？答曰：是故其所以吉也。吳使臣來也，固視將軍怒。將軍怒，將深溝高壘。將軍不怒，將懈怠。今也將軍殺臣，則吳必警守矣。且國之卜，非為一臣卜。夫殺一臣而存一國，其不言吉何也？且死者無知，則以臣釁鼓無益也。死者有知也，臣將當戰之時，臣使鼓不鳴。荊人因不殺也</span>。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">智伯將伐仇由，而道難不通。乃鑄大鍾遺仇由之君，仇由之君大說，除道將內之。赤章曼枝曰：不可。此小之所以事大也，而今也大以來，卒必隨之，不可內也。仇由之君不聽，遂內之。赤章曼枝因斷轂而驅，至於齊七月，而仇由亡矣。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">越已勝吳，又索卒於荊而攻晉。左史倚相謂荊王曰：夫越破吳，豪士死，銳卒盡，大甲傷，今又索卒以攻晉，示我不病也，不如起師與分吳。荊王曰：善。因起師而從越。越王怒，將擊之，大夫種曰：不可。吾豪士盡，大甲傷，我與戰必不剋，不如賂之。乃割露山之陰五百里以賂之。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">荊伐陳，吳救之，軍間三十里，雨十日，夜星。左史倚相謂子期曰：雨十日，甲輯而兵聚，吳人必至，不如備之。乃為陳，陳未成也而夫人至，見荊陳而反。左史曰：吳反覆六十里，其君子必休，小人必食，我行三十里擊之，必可敗也。乃從之遂破吳軍。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　韓、趙相與為難。韓子索兵於魏曰：願借師以伐趙。魏文侯曰：寡人與趙兄弟，不可以從。趙又索兵以攻韓，文侯曰：寡人與韓兄弟，不敢從。二國不得兵，怒而反。已乃知文侯以搆於己，乃皆朝魏。</span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">齊伐魯，索讒鼎，魯以其鴈往，齊人曰：屬也。魯人曰：真也。齊曰：使樂正子春來，吾將聽子。魯君請樂正子春，樂正子春曰：胡不以其真往也？君曰：我愛之。答曰：臣亦愛臣之信。</span></span><span lang="EN-US" style="font-family:&quot;New MingLiu&quot;,&quot;serif&quot;"><br>
		</span><span style="font-family: 新細明體,serif">　　<span style="color:#C0504D">韓咎立為君，未定也。弟在周，周欲重之，而恐韓咎不立也。綦毋恢曰：不若以車百乘送之。得立，因曰為戒。不立，則曰來效賊也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　靖郭君曰將城薛，客多以諫者。靖郭君謂謁者曰：毋為客通。齊人有請見者曰：臣請三言而已，過三言，臣請烹。靖郭君因見之，客趨進曰：海大魚。因反走。靖郭君曰：請聞其說。客曰：臣不敢以死為戲。靖郭君曰：願為寡人言之。答曰：君聞大魚乎？網不能止，繳不能絓也，蕩而失水，螻蟻得意焉。今夫齊亦君之海也，君長有齊，奚以薛為？君失齊、雖隆薛城至於天猶無益也。靖郭君曰：善。乃輟，不城薛。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">荊王弟在秦，秦不出也。中射之士曰：資臣百金，臣能出之。因載百金之晉，見叔向曰：荊王弟在秦，秦不出也，請以百金委叔向。叔向受金，而以見之晉平公曰：可以城壺丘矣。平公曰：何也？對曰：刑王弟在秦，秦不出也，是秦惡荊也，必不敢禁我城壺丘。若禁之，我曰：為我出荊王之弟，吾不城也。彼如出之，可以德荊。彼不出，是卒惡也，必不敢禁我城壺丘矣。公曰：善。乃城壺丘，謂秦公曰：為我出荊王之弟，吾不城也。秦因出之，荊王大說，以諫金百溢遺晉。</span><span lang="EN-US"><br>
		</span>　　<span style="color:#C0504D">闔廬攻郢，戰三勝。問子胥曰：可以退乎？子胥對曰：溺人者，一飲而止則無溺者，以其不休也，不如乘之以沈之。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">鄭人有一子將宦，謂其家曰：必築壞牆，是不善人將竊。其巷人亦云。不時築，而人果竊之。以其子為智，以巷人告者為盜。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">韓非子卷之七竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#1</span><span style="font-size: 9.0pt; font-family: 新細明體,serif; color: #C0504D">『日』顯係『曰』 
		之誤，當改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#2</span><span style="font-size: 9.0pt; font-family: 新細明體,serif; color: #C0504D">『正』 
		顯係『王』之誤，當改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#3</span><span style="font-size: 9.0pt; font-family: 新細明體,serif; color: #C0504D">此處脫篇題『說林下第二十三』 
		及正文一千余字。據陳奇猷韓非子集釋本補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#4</span><span style="font-size: 9.0pt; font-family: 新細明體,serif; color: #C0504D">此處衍『也遂去之故曰勿之』八字，據迂評本、凌瀛初本刪。<span lang="EN-US"><br>
		<span style="background: lime">#6</span></span>此處衍『日』字，當刪。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
