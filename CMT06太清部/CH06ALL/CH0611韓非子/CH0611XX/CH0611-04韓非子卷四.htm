<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #C0504D">
		韓非子卷之四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">孤憤第十一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 標楷體; color: #C0504D">言法術之士，既無黨與，孤獨而已，故其材用，終不見明。卞生既以抱玉而長號，韓公由之寢謀而內憤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　<span style="color: #C0504D">　</span></span><span style="font-family: 新細明體,serif; color: #C0504D">智術之士，必遠見而明察，不明察不能燭私。能法之士，必強毅而勁直，不勁直不能矯姦。人臣循令而從事，案法而治官，非謂重人也。重人也者，無令而擅為，虧法以利私，耗國以便家，力能得其君，此所為重人也。</span><span style="font-family: 標楷體; color: #C0504D">擅為虧法，逆理而動，其力尚能得君從己，況其餘乎？此所謂重人也。言其貴賤國人所共重之也。</span><span style="font-family: 新細明體,serif; color: #C0504D">智術之士，明察聽用，且燭重人之陰情</span><span style="font-family: 標楷體; color: #C0504D">。智術之士既明且察，今見聽用，能燭見重人之陰情。</span><span style="font-family: 新細明體,serif; color: #C0504D">能法之士，勁直聽用，且矯重人之姦行。故智術能法之士用，則貴重之臣必在繩之外矣。</span><span style="font-family: 標楷體; color: #C0504D">言必見削除也。</span><span style="font-family: 新細明體,serif; color: #C0504D">是智法之士與當塗之人，不可兩存之仇也。</span><span style="font-family: 標楷體; color: #C0504D">既不可兩存，所存以相仇也。</span><span style="font-family: 新細明體,serif; color: #C0504D">當塗之人擅事要，則外內為之用矣。</span><span style="font-family: 標楷體; color: #C0504D">外，謂百官也。內，謂君之左右也。皆與當塗之人為用也。</span><span style="font-family: 新細明體,serif; color: #C0504D">是以諸侯不因則事不應，故敵國為之訟。</span><span style="font-family: 標楷體; color: #C0504D">鄰國諸侯，或來求事，不因當塗者，其求必不見應，故重人有事，敵國為之訟冤。</span><span style="font-family: 新細明體,serif; color: #C0504D">百官不因則業不進，故&#32675;臣為之用。郎中不因則不得近主，故左右為之匿。</span><span style="font-family: 標楷體; color: #C0504D">郎中，為郎居中，則君之左右之人也。既因<span lang="EN-US"><br>
		</span>重人而得近主，故為之匿非也。</span><span style="font-family: 新細明體,serif; color: #C0504D">學士不因則養祿薄禮卑，故學士之為談也。</span><span style="font-family: 標楷體; color: #C0504D">談者，謂為重人延譽。</span><span style="font-family: 新細明體,serif; color: #C0504D">此四助者，邪臣之所以自飾也。重人不能忠主而進其仇，</span><span style="font-family: 標楷體; color: #C0504D">重人所仇</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#1</span><span style="font-family: 標楷體; color: #C0504D">者，法術之士也。</span><span style="font-family: 新細明體,serif; color: #C0504D">人主不能越四助而燭察其臣，</span><span style="font-family: 標楷體; color: #C0504D">臣，亦謂法術之臣也。</span><span style="font-family: 新細明體,serif; color: #C0504D">故人主愈弊，而大臣愈重。凡當塗者之於人主也，希不信愛也，又且習故。</span><span style="font-family: 標楷體; color: #C0504D">重人得主信愛者多，又用事既久，</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#2</span><span style="font-family: 標楷體; color: #C0504D">乃憤習故舊也。</span><span style="font-family: 新細明體,serif; color: #C0504D">若夫即主心同乎好惡，固其所自進也。官爵貴重，朋黨又&#34886;，而一國為之訟</span><span style="font-family: 新細明體,serif">。</span><span style="font-family: 標楷體; color: #C0504D">訟，即說也。重人舉措，常就主心而同其好惡，已自進舉之人，官爵重之，朋黨&#34886;，及其有事，一國為之訟冤，則君無德而誅之。</span><span style="font-family: 新細明體,serif; color: #C0504D">則法術之士欲干上者，非有所信愛之親，習故之澤也。又將以法術之言矯人主阿辟之心，是與人主相反也。處勢卑賤，無黨孤特，夫以疏遠與近愛信爭，</span><span style="font-family: 標楷體; color: #C0504D">近愛信，謂重人是也。</span><span style="font-family: 新細明體,serif; color: #C0504D">其數不勝也。</span><span style="font-family: 標楷體; color: #C0504D">數，理也。</span><span style="font-family: 新細明體,serif; color: #C0504D">以新旅與習故爭，其數不勝也。以反主意與同好爭，</span><span style="font-family: 標楷體; color: #C0504D">重人與君同好。</span><span style="font-family: 新細明體,serif; color: #C0504D">其數不勝也。以輕賤與貴重爭，其數不勝也。以一口與一國爭，</span><span style="font-family: 標楷體; color: #C0504D">重人與一國為朋黨。</span><span style="font-family: 新細明體,serif; color: #C0504D">其數不勝也。法術之士，操五不勝之勢，以歲數而又不得見。</span><span style="font-family: 標楷體; color: #C0504D">所經時歲已至於數，猶不得見君。</span><span style="font-family: 新細明體,serif; color: #C0504D">當塗之人，乘五勝之資，而旦暮獨說於前。</span><span style="font-family: 標楷體; color: #C0504D">法術之士既不得見，故當塗之人獨訟而稱冤。</span><span style="font-family: 新細明體,serif; color: #C0504D">故法術之士奚道得進，而人主奚時得悟乎？</span><span style="font-family: 標楷體; color: #C0504D">法術之士既不得進，則人主何從而悟乎？</span><span style="font-family: 新細明體,serif; color: #C0504D">故資必不勝而勢不兩存，法術之士焉得不危？</span><span style="font-family: 標楷體; color: #C0504D">法術之士，既資必不可勝之數，而又重人勢不兩存，則法術之士必危而見陷。</span><span style="font-family: 新細明體,serif; color: #C0504D">其可以罪過誣者，公法而誅之。</span><span style="font-family: 標楷體; color: #C0504D">法術之士有過失可誣罔者，重人則舉以為罪而誅之。</span><span style="font-family: 新細明體,serif; color: #C0504D">其不可被以罪過者，以私劍而窮之。</span><span style="font-family: 標楷體; color: #C0504D">若無過失可誣者，則使俠客以劍刺之，以窮其命也。</span><span style="font-family: 新細明體,serif; color: #C0504D">是明法術而逆主上者，不憀於吏誅，必死於私劍矣。</span><span lang="EN-US" style="font-family: 'New MingLiu',serif"><br>
		</span><span style="font-family: 新細明體,serif">　　<span style="color: #C0504D">朋黨比周以弊主，言曲以便私者，必信於重人矣。故其可以功伐借者，以官爵貴之。</span></span><span style="font-family: 標楷體; color: #C0504D">彼有功伐重人借為己用者，則官爵貴其人也。</span><span style="font-family: 新細明體,serif; color: #C0504D">其不可借以美名者，以外權重之。</span><span style="font-family: 標楷體; color: #C0504D">彼雖無功伐，可使近權令者威重之。</span><span style="font-family: 新細明體,serif; color: #C0504D">是以弊主上而趨於私門者，不顯於官爵，必重於外權矣。</span><span style="font-family: 標楷體; color: #C0504D">趨，向也。</span><span style="font-family: 新細明體,serif; color: #C0504D">今人主不合參驗而行誅，</span><span style="font-family: 標楷體; color: #C0504D">謂於法術之士，不參驗以知其真偽即行誅罰。</span><span style="font-family: 新細明體,serif; color: #C0504D">不待見功而爵祿，</span><span style="font-family: 標楷體; color: #C0504D">重人所進，雖未見功，先與之爵祿也。</span><span style="font-family: 新細明體,serif; color: #C0504D">故法術之士安能蒙死亡而進其說，姦邪之臣安肯乘利而退其身？故主上愈卑，私門益尊。夫越雖國富兵強，中國之主皆知無益於己也，曰：非吾所得制也。</span><span style="font-family: 標楷體; color: #C0504D">越國為異國，即敵國也。</span><span style="font-family: 新細明體,serif; color: #C0504D">今有國者雖地廣人&#34886;，然而人主壅蔽，大臣專權，是國為越也。</span><span style="font-family: 標楷體; color: #C0504D">大臣專國，常有謀君之心，即己國還為越國，故曰是國為越也。</span><span style="font-family: 新細明體,serif; color: #C0504D">智不類越，而不智不類其國，不察其類者也。</span><span style="font-family: 標楷體; color: #C0504D">縱臣專權，國變成越，是不自知己國即與越國不異，所以然者，良以不察知己國類於越國故也。</span><span style="font-family: 新細明體,serif; color: #C0504D">人主所以謂齊亡者，非地與城亡也，呂氏弗制，而田氏用之也。所以謂晉亡者，亦非地與城亡也，姬氏不制，而六卿專之也。今大臣執柄獨斷，而上弗知收，是人主不明也。</span><span style="font-family: 標楷體; color: #C0504D">不知收取其柄而自執之，令臣於上獨斷，此主之不明也。今，謂秦也。</span><span style="font-family: 新細明體,serif; color: #C0504D">與死人同病者不可生也，與亡國同事者不可存也。今襲跡於齊、晉，欲國安存，不可得也。</span><span style="font-family: 標楷體; color: #C0504D">襲，重也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		凡法術之難行也，不獨萬乘，千乘亦然。人主之左右不必智也，人主於人有所智而聽之，因與左右論其言，是與愚人論智也。人主之左右不必賢也，人主於人有所賢而禮之，因與左右論其行，是與不肖論賢也。智者決策於愚人，賢士程行於不肖，則賢智之士羞而人主之論悖矣。人臣之欲得官者，其脩士且以精絜固身，</span><span style="font-family: 標楷體; color: #C0504D">脩士，謂脩身之士</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#3</span><span style="font-family: 標楷體; color: #C0504D">但精絜自固其身。</span><span style="font-family: 新細明體,serif; color: #C0504D">其智士且以治辯進業。</span><span style="font-family: 標楷體; color: #C0504D">智者，謂智謀之士也。</span><span style="font-family: 新細明體,serif; color: #C0504D">其脩士不能以貨賂事人，</span><span style="font-family: 標楷體; color: #C0504D">既脩身，故不以貨事人也。</span><span style="font-family: 新細明體,serif; color: #C0504D">恃其精絜，而更不能以枉法為治，</span><span style="font-family: 標楷體; color: #C0504D">既精絜，故不能枉法為治。智士不重說，似闕文也。</span><span style="font-family: 新細明體,serif; color: #C0504D">則脩智之士不事左右，不聽請謁矣。</span><span style="font-family: 標楷體; color: #C0504D">左右謂財貨脩智之士不肯聽從也。</span><span style="font-family: 新細明體,serif; color: #C0504D">人主之左右，行非伯夷也，求索不得，貨賂不至，則精辯之功息，而毀誣之言起矣。</span><span style="font-family: 標楷體; color: #C0504D">精，謂脩士精絜也。辯，謂智士辭辯也。</span><span style="font-family: 新細明體,serif; color: #C0504D">治亂之功制於近習，</span><span style="font-family: 標楷體; color: #C0504D">治亂，謂智士材辯能治於亂也。</span><span style="font-family: 新細明體,serif; color: #C0504D">精絜之行決於毀譽，則脩智之吏廢，則人主之明塞矣。</span><span style="font-family: 標楷體; color: #C0504D">脩智之士，能發人主之聰明，今既廢而不用，則主明自塞矣。</span><span style="font-family: 新細明體,serif; color: #C0504D">不以功伐決智行，</span><span style="font-family: 標楷體; color: #C0504D">決智行當以功伐。積功曰伐也。</span><span style="font-family: 新細明體,serif; color: #C0504D">不以&#21445;伍審罪過，</span><span style="font-family: 標楷體; color: #C0504D">審罪過當&#21445;伍之。&#21445;，比驗也。伍，偶會也。</span><span style="font-family: 新細明體,serif; color: #C0504D">而聽左右近習之言，則無能之士在廷，而愚汙之吏處官矣。</span><span style="font-family: 標楷體; color: #C0504D">近習之臣既皆小人，同氣相求，同聲相應，故所親者無能之人，所愛者愚汙之人，亦既親愛，必用之在廷，舉之處官矣。</span><span lang="EN-US" style="font-family: 標楷體"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">萬乘之患，大臣太重，千乘之患，左右大信，此人主之所公患也。</span><span style="font-family: 標楷體; color: #C0504D">公，正也。正當以此當患也。</span><span style="font-family: 新細明體,serif; color: #C0504D">且人臣有罪，人主</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#4</span><span style="font-family: 新細明體,serif; color: #C0504D">有大失，臣主之利與相異者也。何以明之哉？曰：主利在有能者任官，臣利在無能而得事；主利在有勞而爵祿，臣利在無功而富貴；主利在豪傑使能，</span><span style="font-family: 標楷體; color: #C0504D">豪傑之人，有材能然後使之矣。</span><span style="font-family: 新細明體,serif; color: #C0504D">臣利在朋黨用私。是以國地削而私家富，主上卑而大臣重。故主失勢而臣得國，主更稱蕃臣，</span><span style="font-family: 標楷體; color: #C0504D">君臣易位，故主稱蕃臣於其臣。</span><span style="font-family: 新細明體,serif; color: #C0504D">而相室剖符，</span><span style="font-family: 標楷體; color: #C0504D">相室，家臣也。剖符，言得專投人官與之剖符也。</span><span style="font-family: 新細明體,serif; color: #C0504D">此人臣之所以譎主便私也。</span><span style="font-family: 標楷體; color: #C0504D">譎，誑也。設詐謀以誑誤於主也。</span><span style="font-family: 新細明體,serif; color: #C0504D">故當世之重臣，主變勢而得固寵者，十無二三。</span><span style="font-family: 標楷體; color: #C0504D">變，謂行譎誑以移主意，十中但有二三，故曰十無二三也。</span><span style="font-family: 新細明體,serif; color: #C0504D">是其故何也？人臣之罪大也。臣有大罪者，其行欺主也，其罪當死亡也。智士者遠見，而畏於死亡，必不從重人矣。賢士者脩廉，而羞與姦臣欺其主，必不從重人矣。是當塗者之徒屬，非愚而不知患者，必汙而不避姦者也。</span><span style="font-family: 標楷體; color: #C0504D">重人所為必不軌，故智士恐與同之，廉士羞與之欺主，莫有從之遊者。同惡相濟，故與之為徒屬者必汙愚之人也。</span><span style="font-family: 新細明體,serif; color: #C0504D">大臣挾愚汙之人，上與之欺主，下與之收利侵漁，朋黨</span><span style="font-family: 標楷體; color: #C0504D">言侵奪百姓，若漁者之取魚也。</span><span style="font-family: 新細明體,serif; color: #C0504D">比周，相與</span><span style="font-family: 標楷體; color: #C0504D">阿黨為比，忠信為周也。比周者，言以阿黨之人為忠信與親也。</span><span style="font-family: 新細明體,serif; color: #C0504D">一口，惑主敗法，以亂士民，</span><span style="font-family: 標楷體; color: #C0504D">雷同是非，故曰一口。</span><span style="font-family: 新細明體,serif; color: #C0504D">使國家危削，主上勞辱，此大罪也。臣有大罪而主弗禁，此大失也。使其主有大失於上，臣有大罪於下，索國之不亡者，不可得也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">說難第十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">　　</span><span style="font-family: 標楷體; color: #C0504D">夫說者有逆順之機，順以招福</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#5</span><span style="font-family: 標楷體; color: #C0504D">，逆而制禍，失之毫釐，差之千里，以此說之所以難也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　凡說之難，非吾知之，有以說之之難也。</span><span style="font-family: 標楷體; color: #C0504D">不知而說，雖忠見疑，故曰非吾知之說之難也。</span><span style="font-family: 新細明體,serif; color: #C0504D">又非吾辯之，能明吾意之難也。</span><span style="font-family: 標楷體; color: #C0504D">吾雖不自辯數，則能明吾所說之意，如此者萬不一，有所以則為難也。</span><span style="font-family: 新細明體,serif; color: #C0504D">又非吾敢橫失，而能盡之難也。</span><span style="font-family: 標楷體; color: #C0504D">吾之所說，其不可循理，非敢橫失，能盡此意亦復難有。</span><span style="font-family: 新細明體,serif; color: #C0504D">凡說之難，在知所說之心，可以吾說當之。</span><span style="font-family: 標楷體; color: #C0504D">既知所說之心，則能隨心而發唱，故所說能當。</span><span style="font-family: 新細明體,serif; color: #C0504D">所說出於為名高者也，而說之以厚利，則見下節而遇卑賤，必棄遠矣。</span><span style="font-family: 標楷體; color: #C0504D">所說之人意在名高，今以厚利說之，彼則為己志節凡下，而以卑賤相遇。亦既賤之，必棄遺而疏遠矣。</span><span style="font-family: 新細明體,serif; color: #C0504D">所說出於厚利者也，而說之以名高，則見無心而遠事情，必不收矣。</span><span style="font-family: 標楷體; color: #C0504D">所說之人意在厚利，今以名高說之，此則為己無相時之心而闊遠事情矣。如此則必見棄而不收矣。</span><span style="font-family: 新細明體,serif; color: #C0504D">所說陰為厚利而顯為名高者也，而說之以名高，則陽收其身而實疏之，說之以厚利，則陰用其言顯棄其身矣。</span><span style="font-family: 標楷體; color: #C0504D">所說之人，內陰為厚利，外陽為名高，今見其外說以名高，彼雖陽收其身，內實疏遠，若察知其內，說以厚利，則私用其言，外明棄其身以飾其名高也。</span><span style="font-family: 新細明體,serif; color: #C0504D">此不可不察也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">夫事以密成，語以泄敗，未必其身泄之也，而語及所匿之事，如此者身危。</span></span><span style="font-family: 標楷體; color: #C0504D">所說之人，其所謀事，身雖不泄謀，說者汎語言及所匿，似若說者先知其事，今以發動之，既懷此疑，其身必危矣。</span><span style="font-family: 新細明體,serif; color: #C0504D">彼顯有所出事，而乃以成他故，說者不徒知所出而已矣，又知其所以為，如此者身危。</span><span style="font-family: 標楷體; color: #C0504D">所說之人，顯出其事有所避諱，乃託以他故，而說者深知其事，既所出入知所為，所說既知情，露必有危己之心。</span><span style="font-family: 新細明體,serif; color: #C0504D">規異事而當，知者揣之外而得之，事泄於外，必以為己也，如此者身危。</span><span style="font-family: 標楷體; color: #C0504D">說者為君規謀異事，而智謀之士當知此者，自外揣之，遂得其謀，因泄於外，君則疑己漏之，便以為不密而加誅也。</span><span style="font-family: 新細明體,serif; color: #C0504D">周澤未渥也，而語極知，說行而有功則德忘，說不行而有敗則見疑，如此者身危。</span><span style="font-family: 標楷體; color: #C0504D">君之於己，周給之澤未有渥厚，遂以知之，極妙而以語之，行說有功猶忘其德，若不行有敗，則羞始生焉，此正危身之道也。</span><span style="font-family: 新細明體,serif; color: #C0504D">貴人有過端，而說者明言禮義以挑其惡，如此者</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#6</span><span style="font-family: 新細明體,serif; color: #C0504D">身危。</span><span style="font-family: 標楷體; color: #C0504D">挑，謂發揚也。</span><span style="font-family: 新細明體,serif; color: #C0504D">貴人或得計而欲自以為功，說者與知焉，如此者身危。彊以其所不能為，止以其所不能已，如此者身危。</span><span style="font-family: 標楷體; color: #C0504D">不能而彊，不以而止，必以不討而興怒，故危也。</span><span style="font-family: 新細明體,serif; color: #C0504D">故與之論大人則以為間己矣。</span><span style="font-family: 標楷體; color: #C0504D">間，代也。論大人必談以道德弘曠，彼則以為薦大人以代之也。</span><span style="font-family: 新細明體,serif; color: #C0504D">與之論細人則以為賣重，</span><span style="font-family: 標楷體; color: #C0504D">論細人必談以器斗筲，彼則以為短人而賣重也。</span><span style="font-family: 新細明體,serif; color: #C0504D">論其所愛則以為藉資，</span><span style="font-family: 標楷體; color: #C0504D">謂為藉君之所愛以為己資。</span><span style="font-family: 新細明體,serif; color: #C0504D">論其所增則以為嘗己也。</span><span style="font-family: 標楷體; color: #C0504D">嘗，試也。論君所憎則謂為試己也含怒之深淺。</span><span style="font-family: 新細明體,serif; color: #C0504D">徑省其說，則以為不智而拙之。</span><span style="font-family: 標楷體; color: #C0504D">徑，直。</span><span style="font-family: 新細明體,serif; color: #C0504D">米鹽博辯，則以為多而交之。</span><span style="font-family: 標楷體; color: #C0504D">米鹽之為物，積&#32675;聚以成</span><span style="font-family: 標楷體; color: red; background: lime"></span><span style="font-family: 標楷體; color: #C0504D">斛，謂博明細雜之物，則謂己多合而猥交之也。</span><span style="font-family: 新細明體,serif; color: #C0504D">略事陳意，則曰怯懦而不盡。</span><span style="font-family: 標楷體; color: #C0504D">略言其事，粗陳其意，則謂己怯懦而有所畏懼，不敢具言。</span><span style="font-family: 新細明體,serif; color: #C0504D">慮事廣肆，則曰草野而倨侮。</span><span style="font-family: 標楷體; color: #C0504D">肆，陳也。所說之事廣有陳說，不為忌諱，則謂草野凡鄙俗直而侮慢也。</span><span style="font-family: 新細明體,serif; color: #C0504D">此說之難，不可不知也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">凡說之務，在知飾所說之所矜而滅其所恥。</span><span style="font-family: 標楷體; color: #C0504D">凡欲說彼，要在知其所矜則隨而光飾之，知其所恥則隨而掩滅之，如此則順指而不忤。</span><span style="font-family: 新細明體,serif; color: #C0504D">彼有私急也，必以公義示而強之。其意有下也，然而不能已，說者因為之飾其美而少其不為也。</span><span style="font-family: 標楷體; color: #C0504D">所說而成者，或有私事，將欲急為，則示以公義而勉強之。彼雖下意從己而不能止其私，此則為之飾其背私之義，而以不能順公為少，有以激彼存公也。</span><span style="font-family: 新細明體,serif; color: #C0504D">其心有高也，而實不能及，說者為之舉其過而見其惡而多其不行也。</span><span style="font-family: 標楷體; color: #C0504D">若所說心以公義高，而其材實不能及，如此者則舉簡私之過，見背公之惡，以不行私急為多，所以成其高</span><span style="font-family: 新細明體,serif; color: #C0504D">。有欲矜以智能，則為之舉異事之同類者，多為之地，使之資說於我，而佯不知也以資其智。</span><span style="font-family: 標楷體; color: #C0504D">所說或矜以廣智，則多與畢彼同類之異事以寬所取之地，令其取說於我，而我佯若不知，如此者所以助其智也</span><span style="font-family: 新細明體,serif; color: #C0504D">。欲內相存之言，則必以美名明之，而微見其合於私利也。</span><span style="font-family: 標楷體; color: #C0504D">欲彼內有存恤之，則為陳顯義之名，明其人能為此，又微言成此美名，於私有則利，其人必得而相存者也</span><span style="font-family: 新細明體,serif; color: #C0504D">。欲陳危害之事，則顯其毀誹而微見其合於私患也。</span><span style="font-family: 標楷體; color: #C0504D">欲為陳危之事，其有毀誹之者，則為之顯言，又微誹，當為私患，其人必以誠而可試之</span><span style="font-family: 新細明體,serif; color: #C0504D">。譽異人與同行者，規異事與同計者。有與同汙者，則必以大飾其無傷也。有與同敗者，則必以明飾其無失也。</span><span style="font-family: 標楷體; color: #C0504D">說者或延譽異人與彼同行，或規謀異事與彼同計，其異人之計行若與彼同汙，則大文飾之，言此汙何所傷，其異事之計，若與彼同敗者，則明為文飾，言此敗何所失，如此必以己為善補適而崇重之也</span><span style="font-family: 新細明體,serif; color: #C0504D">。彼自多其力，則毋以其難概之也。</span><span style="font-family: 標楷體; color: #C0504D">彼或自多矜其由，當就譽之，無得以其所難滯礙之概礙也</span><span style="font-family: 新細明體,serif; color: #C0504D">。自勇其</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#7</span><span style="font-family: 新細明體,serif; color: #C0504D">斷，則毋以其謫怒之。</span><span style="font-family: 標楷體; color: #C0504D">彼或自以斷為勇，則無得以其先所罪謫而動怒之也。</span><span style="font-family: 新細明體,serif; color: #C0504D">自智其計，則毋以其敗窮之。</span><span style="font-family: 標楷體; color: #C0504D">彼或自以計謀為智，則無得以其先所因敗而窮屈之，凡此皆所以護其短而養其銳者，說可以無傷也</span><span style="font-family: 新細明體,serif; color: #C0504D">。大意無所拂忤，辭言無所擊摩，然後極騁智辯焉，</span><span style="font-family: 標楷體; color: #C0504D">意無拂忤，辭無擊摩，其智辯得以極騁</span><span style="font-family: 新細明體,serif; color: #C0504D">。此道所得親近不疑而得盡辭也。</span><span style="font-family: 標楷體; color: #C0504D">說者因道此術，財得親近於君，終不見疑，其辭又得自盡也。</span><span style="font-family: 新細明體,serif; color: #C0504D">伊尹為宰，百里奚為虜，皆所以干其上也。</span><span style="font-family: 標楷體; color: #C0504D">二人自託於宰虜者，所以干其上</span><span style="font-family: 新細明體,serif; color: #C0504D">。此二人者，皆聖人也，然猶不能無役身以進，如此其汙也。今以吾言為宰虜，而可以聽用而振世，此非能仕之所恥也。夫曠日離久，而周澤未渥，</span><span style="font-family: 標楷體; color: #C0504D">離，猶經也。謂所經久遠也</span><span style="font-family: 新細明體,serif; color: #C0504D">。深計而不疑，引爭而不罪，則明割利害以致其功，</span><span style="font-family: 標楷體; color: #C0504D">斷割。</span><span style="font-family: 新細明體,serif; color: #C0504D">直指是非以飾其身，</span><span style="font-family: 標楷體; color: #C0504D">直指，言無所過避也。飾身，謂以寵榮光飾相持其身也</span><span style="font-family: 新細明體,serif; color: #C0504D">。以此相持，此說之成也。</span><span style="font-family: 標楷體; color: #C0504D">君則以不疑不罪以固臣，臣射以致功飾身以輸忠，故曰相持，如此者說之成也</span><span style="font-family: 新細明體,serif; color: #C0504D">。<span lang="EN-US"><br>
		</span></span><span style="font-family: 新細明體,serif">　　<span style="color: #C0504D">昔者鄭武公欲伐胡，先以其女妻胡君以娛其意。因問於&#32675;臣：吾欲用兵，誰可伐者？大夫關其思對曰：胡可伐。武公怒而戮之，曰：胡，兄弟之國也，子言伐之何也？</span><span lang="EN-US"><br>
		</span>　　<span style="color: #C0504D">胡君聞之，以鄭為親己，遂不備鄭。鄭人襲胡，取之。宋有富人，天雨牆壤，其子曰：不築，必將有盜。其鄰人之父亦云。暮而果大亡其財，</span></span><span style="font-family: 標楷體; color: #C0504D">此夕盜至，故大亡也。</span><span style="font-family: 新細明體,serif; color: #C0504D">其家甚智其子，而疑鄰人之父。此二人說者皆當矣，厚者為戮，薄者見疑，</span><span style="font-family: 標楷體; color: #C0504D">二人，謂關其思、鄰人之父。鄭武公所以戮其所厚，欲令胡不疑也。富人所以疑其薄者，不當為己同憂也。</span><span style="font-family: 新細明體,serif; color: #C0504D">則非知之難也，處知則難也。</span><span style="font-family: 標楷體; color: #C0504D">其思、鄰父非不知也，但處用其知不得其宜，故或見疑，或見戮，故曰處之難也。</span><span style="font-family: 新細明體,serif; color: #C0504D">故繞朝之言當矣，其為聖人於晉，而為戮於秦也。此不可不察。</span><span style="font-family: 標楷體; color: #C0504D">晉人譎取士會於秦，繞朝贈之以策曰：吾謀適不用，其言非不當也，晉人雖以為聖，後秦竟以言戮之，是亦處知失宜也</span><span style="font-family: 新細明體,serif; color: #C0504D">。<span lang="EN-US"><br>
		</span></span><span style="font-family: 新細明體,serif">　　<span style="color: #C0504D">昔者彌子瑕有寵於衛君。衛國之法，竊駕君車者罪刖。彌子母病，人間往夜告彌子，彌子矯駕君車以出，君聞而賢之曰：孝哉，為母之故，忘其刖罪。異曰，與君遊於果園，食桃而甘，不盡，以其半</span></span><span style="font-size: 12.0pt; font-family: 新細明體,serif; color: red; background: lime"></span><span style="font-family: 新細明體,serif; color: #C0504D">君，君曰：愛我哉，忘其口味，以</span><span style="font-size: 12.0pt; font-family: 新細明體,serif; color: red; background: lime"></span><span style="font-family: 新細明體,serif; color: #C0504D">寡人。及彌子色衰愛弛，得罪於君，君曰：是固嘗矯駕吾車，又嘗</span><span style="font-size: 12.0pt; font-family: 新細明體,serif; color: red; background: lime"></span><span style="font-family: 新細明體,serif; color: #C0504D">我以餘桃。故彌子之行未變於初也，而以前之所以見賢而後獲罪者，愛憎</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#8</span><span style="font-family: 新細明體,serif; color: #C0504D">之變也。故有愛於主則智當而加親，有憎於主則智不當見罪而加疏。故諫說談論之士，不可不察愛憎之主而後說焉。夫龍之為蟲也，柔可狎而騎也，然其喉下有逆鱗徑尺，若人有嬰之者則必殺人。</span><span style="font-family: 標楷體; color: #C0504D">嬰，觸</span><span style="font-family: 新細明體,serif; color: #C0504D">。人主亦有逆鱗，說者能無嬰人主之逆鱗則幾矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">和氏第十三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">楚人和氏得玉璞楚山中，奉而獻之厲王。厲王使玉人相之，玉人曰：石也。王以和為誑，而刖其左足。及厲王薨，武王即位，和又奉其璞而獻之武王。武王使玉人相之，又曰：石也。王又以和為誑，而刖其右足。武王薨，文王即位，和乃抱其璞而哭於楚山之下，三日三夜，泣盡而繼之以血。王聞之，使人問其故，曰：天下之刖者多矣，子奚哭之悲也？和曰：吾非悲刖也，悲夫寶玉而題之以石，貞士而名之以誑，此吾所以悲也。王</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#9</span><span style="font-family: 新細明體,serif; color: #C0504D">乃使玉人理其璞而得寶焉，遂命曰和氏之璧。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">夫珠玉人主之所急也，和雖獻璞而未美，未為王之</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#10</span><span style="font-family: 新細明體,serif; color: #C0504D">害也，然猶兩足斬而寶乃論，論寶若此其難也。今人主之於法術也，未必和璧之急也，而禁群臣士民之私邪。然則有道者之不僇也，特帝王之璞未獻耳。主用術而大臣不得擅斷，近習不敢賣重。官行法則浮萌趨於耕農，而遊士危於戰陳。則法術者乃群臣士民之所禍也。人主非能倍大臣之議，越民萌之誹，獨周乎道言也。則法術之士雖至死亡，道必不論矣。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color: #C0504D">昔者吳起教楚悼王以楚國之俗曰：大臣太重，封君太眾，若此則上偪主而下虐民，此貧國弱兵之道也。不如使封君之子孫三世而收爵祿，絕滅百吏之祿秩，損不急之枝官，以奉選練之士。悼王行之期年而薨矣，吳起枝解于楚。商君教秦孝公以連什伍，設告坐之過，燔詩書而明法令，塞私門之請而遂公家之勞，禁遊宦之民而顯耕戰之士。孝公行之，主以尊安，國以富強，八年而薨，商君車裂于秦。楚不用吳起而削亂，秦行商君法而富強，二子之言也已當矣，然而枝解吳起而車裂商君者何也？大臣苦法而細民惡治也。當今之世，大臣貪重，細民安亂，甚於秦、楚之俗，而人主無悼王、孝公之聽，則法術之士，安能蒙二子之危也而明己之法術哉。此世所以亂無霸王也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">姦劫弒臣第十四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">凡姦臣皆欲順人主之心以取辛幸之勢者也。是以主有所善，臣從而譽之，主有所憎，臣因而毀之。凡人之大體，取舍同者則相是也，取舍异者則相非也。今人臣之所譽者，人主之所是也，此之謂同取。人臣之所毀者，人主之所非也，此之謂同舍。夫取舍合而相與逆者，未嘗聞也，此人臣之所以取信幸之道也。夫奸臣得乘信幸之勢以毀譽進退群臣者，人主非有術數以御之也，非參驗以審之也，必將以曩之合己信今之言，此幸臣之所以得欺主成私者也。故主必欺于上，而臣必重于下矣，此之謂擅主之臣。國有擅主之臣，則群下不得盡其智力以陳其忠，百官之吏不得奉法以致其功矣。何以明之？夫安利者就之，危害者去之，此人之情也。今為臣盡力以致功，竭智以陳忠者，其身困而家貧，父子罹其害。為奸利以弊人主，行財貨以事貴重之臣者，身尊家富，父子被其澤。人焉能去安利之道而就危害之處哉？治國若此其過也，而上欲下之無奸，吏之奉法，其不可得亦明矣。故左右知貞信之不可以得安利也，必曰：我以忠信事上積功勞而求安，是猶盲而欲知黑白之情，必不幾矣。若以道化行正理不趨富貴事上而求安，是猶聾而審清濁之聲也，愈不幾矣。二者不可以得安，我安能無相比周、蔽主上、為奸私以適重人哉？此必不顧人主之義矣。其百官之吏，亦知方正之不可以得安也，必曰：我以清廉事上而求安，若無規矩而欲為方圓也，必不幾矣。若以守法不朋黨治官而求安，是猶以足搔頂也，愈不幾也。二者不可以得安，能無廢法行私以適重人哉？此必不顧君上之法矣。故以私為重臣者眾，而以法事君者少矣。是以主孤於上而臣成黨於下，此田成之所以弒簡公者也。<span lang="EN-US"><br>
		</span>
		　　夫有術者之為人臣也，得效度數之言，上明主法，下困姦臣，以尊主安國者也。是以度數之言得效於前，則賞罰必用於後矣。人言成明於聖人之術，而不苟於世俗之言，循名實而定是非，因參驗而審言辭。是以左右近習之臣，知偽詐之不可以得安也，必曰我不去姦私之行盡力竭智以事主，而乃以相與比周妄毀譽以求安，是猶負千鈞之重，陷於不測之淵而求生也，必不幾矣。百官之吏，亦知為姦利之不可以得安也，必曰：我不以清廉方正奉法，乃以貪汙之心枉法以取私利，是猶上高陵之顛，墮峻谿之下而求生，必不幾矣。安危之道若此其明也，左右安能以虛言惑主，而百官安敢以貪漁下？是以臣得陳其忠而不蔽，下得守其職而不怨。此管仲之所以治齊，而商君之所以強秦者也。從是觀之，則聖人治國也，固有使人不得不愛我之道，而不恃人之以愛為我也。恃人之以為愛我者危矣，恃吾不可不為者安矣。夫君臣非有骨肉之親，正直之道可以得利，則臣盡力以事主。正直之道不可以得安，則臣行私以干上。明主知之，故設利害之道以示天下而已矣。夫是以主雖不口教百官，不目索姦&#34938;，而國已治矣。人主者非目若離婁乃為明也，非耳若師曠乃為聰也。目必不任其數，而待目以為明，所見者少矣，非不弊之術也。不因其勢，而待耳以為聰，所聞者寡矣，非不欺之道也。明主者，使天下不得不為己視，使天下不得不為己聽，故身在深宮之中而明照四海之內，而天下弗能蔽、弗能欺者何也？闇亂之道廢，而聰明之勢興也。故善任勢者國安，不知因其勢者國危。古秦之俗，君臣廢法而服私，是以國亂兵弱而主卑。商君說秦孝公以變法易俗而明公道，賞告姦，困末作而利本事。當此之時，秦民習故俗之有罪可以得免，無功可以得尊顯也，故輕犯新法。於是犯之者其誅重而必，告之者其賞厚而信，故姦莫不得而被刑者眾，民疾怨而眾過日聞。孝公不聽，遂行商君之法，民後知有罪之必誅，而私姦者眾也，故民莫犯，其刑無所加。是以國治而兵強，地廣而主尊。此其所以然者，匿罪之罰重，而告姦之賞厚也。此亦使天下必為己視聽之道也。至治之法術已明矣，而世學者弗知也。<span lang="EN-US"><br>
		</span></span>　<span style="color: #C0504D">　且夫世之愚學，皆不知治亂之情，讘</span></span><span style="font-family: 新細明體,serif; color: red; background: lime"></span><span style="font-family: 新細明體,serif; color: #C0504D">多誦先古之書，以亂當世之治。智慮不足以避&#31357;井之陷，又妄非有術之士。聽其言者危，用其計者亂；此亦愚之至大，而患之至甚者也。俱與有術之士，有談說之名，而實相去千萬也，此夫名同而實有異者也。夫世愚學之人比有術之士也，猶塏垤之比大陵也，其相去遠矣。而聖人者，審於是非之實，察於治亂之情也。故其治國也，正明法，陳嚴刑，將以救&#32675;生之亂，去天下之禍，使強不陵弱，眾不暴寡，耆老得遂，幼孤得長，邊境不侵，君臣相親，父子相保，而無死亡係虜之患，此亦功之至厚者也。愚人不知，顧以為暴。愚者固欲治而惡其所以治，皆惡危而喜其所以危者。何以知之？夫嚴刑重罰者，民之所惡也，而國之所以治也。哀憐百姓，輕刑罰者，民之所喜而國之所以危也。故聖人為法國者，必逆於世，而順於道德。知之者，同於義而異於俗。弗知之者，異於義而同於俗。天下知之者少，則義非矣。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color: #C0504D">處非道之位，被眾口之潛，溺於當世之言，而欲當嚴天子而求安，幾不亦難哉。此夫智士所以至死不顯於世者也。楚莊王之弟春申君有愛妾曰余，春申君之正妻子曰甲，余欲君之棄其妻也，因自傷其身以視君而泣，曰：得為君之妾，甚幸。雖然，適夫人非所以事君也，適君非所以事夫人也。身故不肖，力不足以適二主，其勢不俱適，與其死夫人所者，不若賜死君前。妾以賜死，若復幸於左右，願君必察之，無為人笑。君因信妾余之詐，為棄正妻。余又欲殺甲而以其子為後，因自裂其親身衣之裹，以示君而泣，曰：余之得幸君之日久矣，甲非弗知也，今乃欲強戲余，余與爭之，至裂余之衣，而此子之不孝，莫大於此矣。君怒而殺甲也。故妻以妾余之詐棄，而子以之死。從是觀之，夫父之愛子也，猶可以毀</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#11</span><span style="font-family: 新細明體,serif; color: #C0504D">而害也。君臣之相與也，非有父子之親也，而&#32675;臣之毀言非特一妾之口也，何怪夫賢聖之戮死哉。此商君之所以車裂於秦，而吳起之所以枝解於楚者也。凡人臣者有罪固不欲誅，無功者皆欲尊顯。而聖人之治國也，賞不加於無功，而誅必行於有罪者也。然則有術數者之為人臣也，固左右姦臣之所害，非明主弗能聽也。<span lang="EN-US"><br>
		</span></span><span style="font-family: 新細明體,serif">　　<span style="color: #C0504D">世學術者說人主，不曰乘威嚴之勢以困姦裹之臣，而皆曰仁義惠愛而已矣。世主美仁義之名而不察其實，是以大者國亡身死，小者地削主卑。何以明之？夫施貧困者，此世之所謂仁義。哀憐百姓，不忍誅罰者，此世之所謂惠愛也。夫有施與貧困，則無功者得賞。不忍誅罰，則暴亂者不止。國有無功得賞者，則民不外務當敵斬首，內不急力田疾作，皆欲行貨財、事富貴、為私善、立名譽以取尊官厚俸。故姦私之臣愈眾，而暴亂之徒愈勝，不亡何待？夫嚴刑者民之所畏也，重罰者民之所惡也。故聖人陳其所畏以禁其&#34938;，設其所惡以防其姦，是以國安而暴亂不起。吾以是明仁義愛惠之不足用，而嚴刑重罰之可以治國也。無棰策之威，銜橛之備，雖造父不能以服馬。無規矩之法，繩墨之端，雖王爾不能以成方圓。無威嚴之勢，賞罰之法，雖堯、舜不能以為治。今世主皆輕釋重罰嚴誅，行愛惠，而霸王之功亦不可幾也。故善為主者，明賞設利以勸之，使民以功賞，而不以仁義賜。嚴刑重罰以禁之，使民以罪誅，而不以愛惠免。是以無功者不望，而有罪者不幸矣。託於犀車良馬之上，則可以陸犯阪阻之患。乘舟之安，持&#27293;之利，則可以永絕江河之難。操法術之數，行重罰嚴誅，則可以致霸王之功。治國之有法術賞罰，猶若陸行之有犀車良馬也，水行之有輕舟便&#27293;也，乘之者遂得其成。伊尹得之湯以王，管仲得之齊以霸，商君得之秦以強。此三人者，皆明於霸王之術，察於治強之數，而不以牽於世俗之言。適當世明主之意，則有直任布衣之士，立為卿相之處。處位治國，則有尊主廣地之實。此之謂足貴之臣。湯得伊尹，以百里之地立為天子。桓公得管仲，立為五霸主，九合諸侯，一匡天下。孝公得商君，地以廣，兵以強。故有忠臣</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#12</span><span style="font-family: 新細明體,serif; color: #C0504D">者，外無敵國之患，內無亂臣之憂，長安於天下，而名垂後世，所謂忠臣也。若夫豫讓為智伯臣也，上不能說主使人之明法術度數之理，以避禍難之患，下不能領御其眾以安其國，及襄子之殺智伯也，豫讓乃自黚劓，敗其形容，以為智伯報襄子之仇。是雖殘形殺身以為人主之名，而實無益於智伯若秋毫之末。此吾之所下也，而世主以為忠而高之。古有伯夷、叔齊者，武王讓以天下而弗受，二人餓死首陽之陵。若此臣不畏重誅，不利重賞，不可以罰禁也，不可以賞使也。此之謂無益之臣也，吾所少而去也，而世主之所多而求也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">諺曰：厲憐王。此不恭之言也。雖然，古無虛諺，不可不察也。此謂劫殺死亡之主言也。人主</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#13</span><span style="font-family: 新細明體,serif; color: #C0504D">無法術以御其臣，雖長年而材美，大臣猶將得勢擅事主斷，而各為其私急。而恐父兄豪傑之士，借人主之力以禁誅於己也。故弒賢長而立幼弱，廢正適而立不義。故春秋記之曰：楚王子圍將聘於鄭，未出境，聞王病而反，因入問病，以其冠纓絞王而殺之，遂自立也。齊崔杼，其妻美，而莊公通之，數如崔氏之室。及公往，崔子之徒賈舉率崔子之徒而攻公。公入室，請與之分國，崔子不許，公請自刃於廟，崔子又不聽，公乃走踰於北牆。賈舉射公，中其股，公墜，崔子之徒以戈斫公而死之，而立其弟景公。近之所見，李兌之用趙也，餓主父百日而死。淖齒之用齊也，擢湣王之筋，懸之廟梁，宿昔而死。故厲雖癰腫疕瘍，上比於春秋，未至於絞頸射股也。下比於近世，未至饑死擢筋也。故劫殺死亡之君，此其心之憂懼，形之苦痛也，必甚於厲矣。由此觀之，雖厲憐王可也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 標楷體; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">韓非子卷之四竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#1</span><span style="font-size: 9.0pt; font-family: 新細明體,serif; color: #C0504D">『仇』原作『求』，舊注亦為『仇』，據改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#2</span><span style="font-size: 9.0pt; font-family: 新細明體,serif; color: #C0504D">『既』字當衍，據陳奇猷說刪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#3</span><span style="font-size: 9.0pt; font-family: 新細明體,serif; color: #C0504D">『十』字顯係『士』字之誤，當改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#4</span><span style="font-size: 9.0pt; font-family: 新細明體,serif; color: #C0504D">『人王』顯係『人主』之誤，據陳奇猷說改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#5</span><span style="font-size: 9.0pt; font-family: 新細明體,serif; color: #C0504D">『禍』字顯係『福』字之誤，當改。<span lang="EN-US"><br>
		<span style="background: lime">#6</span></span>凌瀛初本有『者』字，據補。<span lang="EN-US"><br>
		<span style="background: lime">#7</span></span>張榜本『之』作『其』，與上下文合，據改。<span lang="EN-US"><br>
		<span style="background: lime">#8</span></span>『增』字顯係『憎』字之誤，當改。<span lang="EN-US"><br>
		<span style="background: lime">#9</span></span>『玉』字顯係『王』字之誤，當改。<span lang="EN-US"><br>
		<span style="background: lime">#10</span></span>此處脫漏千余字，分屬和氏篇與姦劫弒臣篇，今據陳奇猷集釋本補齊。</span><span lang="EN-US" style="font-size: 9.0pt; font-family: 新細明體,serif"><br>
		<span style="color: #C0504D; background: lime">#11</span></span><span style="font-size: 9.0pt; font-family: 新細明體,serif; color: #C0504D">『以』字下脫『毀』字，據凌瀛初本、迂評本補。<span lang="EN-US"><br>
		<span style="background: lime">#12</span></span>『忠』下脫『臣』字，據凌瀛初本、迂評本補。<span lang="EN-US"><br>
		<span style="background: lime">#13</span></span>『人』下脫『主』字，據凌瀛初本、迂評本補。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
