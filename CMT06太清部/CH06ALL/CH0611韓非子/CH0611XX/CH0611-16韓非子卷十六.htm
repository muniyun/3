<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 
 
-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #632423">
		韓非子卷之十六</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #632423">難三第三十八</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">　　魯穆公問於子思曰：吾聞龐</span><span style="font-family: 新細明體,serif; color: #632423; background: lime"></span><span style="font-family: 新細明體,serif; color: #632423">氏之子不孝，其行奚如？子思對曰：君子尊賢以崇德，舉善以勸民。若夫過行，是細人之所識也，臣不知也。子思出，子服厲伯入見，問龐</span><span style="font-family: 新細明體,serif; color: #632423; background: lime"></span><span style="font-family: 新細明體,serif; color: #632423">氏子，子服厲伯對曰：其過三，皆君之所未嘗聞。自是之後，君貴子思而賤子服厲伯也。<span lang="EN-US"><br>
		</span>
		　　或曰：魯之公室，三世劫於季氏，不亦宜乎！明君求善而賞之，求姦而誅之，其得之一也。故以善聞之者，以說善同於上者也。以姦聞之者，以惡姦同於上者也。此宜賞譽之所力也。聞善聞姦，俱當賞也。不以姦聞，是異於上而下比周於姦者也，此宜毀罰之所及也。今子思不以過聞，而穆公貴之，厲伯以姦聞，而穆公賤之，人情皆喜貴而惡賤，故季氏之亂成而不上<span lang="EN-US" style="background: lime">#1</span>聞，此魯君之所以劫也。且此亡王之俗，取、魯之民所以自美，而穆公獨貴之，不亦倒乎！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　文公出亡，獻公使寺人披攻之蒲城，披斬其祛，文公奔翟。惠公即位，又使攻之惠竇，不得也。及文公反國，披求見。公曰：蒲城之役，君令一宿，而汝即至。惠竇之難，君令三宿，而汝一宿，何其速也？披對曰：君令不二，除君之惡，恐不堪，蒲人、翟人余何有焉？當時君為蒲、翟之人，無臣之</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#2</span><span style="font-family: 新細明體,serif; color: #632423">分，則何有焉？今公即位，其無蒲、翟乎！且桓公置射&#37390;而相管仲。君乃見之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　或曰：齊、晉絕祀，不亦宜乎！桓公能用管仲之功而忘射&#37390;之怨，文公能聽寺人之言而棄斬祛之罪，桓公、文公能容二子也。後世之君，明不及二公，後世之臣，賢不如二子。不忠之臣以事不明之君。君不知，則有燕操、子之也。子罕、田常之賊。知之，則以管仲、寺人自解。君必不誅，而自以為有桓、文之德，是臣讎而明不能燭，多假之資。自以為賢而不戒，則雖無後嗣，不亦可乎！且寺人之言也，直飾非識言也。君令而不貳者，則是貞於君也。死君後生臣不愧而復為貞，不皆死，然後為貞。今惠公朝卒而暮事文公，寺人之不貳何如？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">&nbsp;&nbsp;&nbsp;
		</span><span style="font-family: 新細明體,serif; color: #632423">
		人有設桓公隱者曰：一難，二難，三難，何也？桓公不能射，以告管仲。管仲對曰：一難也，近優而遠士。二難也，去其國而數之海。三難也，君老而晚置太子。桓公曰：善。不擇日而廟禮太子。<span lang="EN-US"><br>
		</span>
		　　或曰：管仲之射隱不得也。士之用不在近遠。而徘優侏儒，固人主之所與燕也。則近優而遠士，而以為治，非其難者也。夫處勢而不能用其有，而悖不去國，是以一人之力禁一國。以一人之力禁一國者，少能勝之。明能照遠姦而見隱微，必行之令，雖遠於海，內必無變。然則去國之海而不劫殺，非其難者也。楚成王置商臣以為太子，又欲置公子職，商臣作難，遂弒成王。公子宰，周太子也，公子根有寵，遂以東州反，分而為兩國。此皆非晚置太子之患也。夫分勢不二，庶孽卑，寵無藉，雖處大臣，晚置太子可也。然則晚置太子，庶孽不亂，又非其難也。物之所謂難者，必借人成勢而勿使侵害己，可謂一難也。貴妾不使二后，二難也。愛孽不使危正適，專聽一臣而不敢隅君，此則可謂三難也。<span lang="EN-US"><br>
		</span>
		　　葉公子高問政於仲尼，仲尼曰：政在悅近而來遠。哀公問政於仲尼，仲尼曰：政在選賢。齊景公問政於仲尼，仲尼曰：政在節財。三公出，子貢問曰：三公問夫子政一也，夫子對之不同，何也？仲尼曰：葉都大而國小，民有背心，故曰政在悅近而來遠。魯哀公有大臣三人，外障距諸侯四鄰之士，內比周而以愚其君，使宗廟不掃除，社稷不血食者，必是三臣也，故曰政在選賢。齊景公築雍門，為路寢，一朝而以三百乘之家賜者三，謂以大夫之業地賜與為寢也。故曰政在節財。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">　　或曰：仲尼之對，亡國之言也。葉</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#4</span><span style="font-family: 新細明體,serif; color: #632423">民有倍心，而說之悅近而來遠，則是教民懷惠。惠之為政，無功者受賞，而有罪者免，此法之所以敗也。法敗而政亂，以亂政治敗民，未見其可也。且民有倍心者，君上之明有所不及也。不紹葉公之明，而使之悅近而來遠，是舍吾勢之所能禁，而使與不行惠以爭民，非能持勢者也。夫堯之賢，六王之冠也，舜一從而咸包，而堯無天下矣。有人無術以禁下，恃為舜而不失其民，不亦無術乎！明君見小姦於微，故民無大謀。行小誅於細，故民無大亂。此謂圖難者於其所易也，為大者於其所細也。今有功者必賞，賞者不德君，力之所致也。有罪者必誅，誅者不怨上，罪之所生也。民知誅罰之皆起於身也，故疾功利於業，而不受賜於君。太上，下智有之。此言太上之下民無說也，安取懷惠之民？上君之民無利害，說以悅近來遠，亦可舍已。哀公有臣外障距內比周以愚其君，而說之以選賢，此非功伐之論也，選其心之所謂賢者也。使哀公知三子外障距內比周也，則三子不一日立矣。哀公不知選賢，選其心之所謂賢，故三子得任事。燕子噲賢子之而非孫卿，故身死為僇。夫差智大宰嚭而愚子胥，故滅於越。魯君不必知賢，而說以選賢，是使哀公有夫差、燕噲之患也。明君不自舉臣，臣相進也。不自賢，功自徇也。論之於任，試之於事，課之於功，故&#32675;臣公政而無私，不隱賢，不進不肖，然則人主奚勞於選賢？景公以百乘之家賜，而說以節財，是使景公無衛使智之侈，而獨儉於上，未免於貧也。有君以千里養其口腹，則雖桀、紂不侈焉。齊國方三千里，而桓公以其半自養，是侈於桀、紂也，然而能為五霸冠者，知侈儉之地也。為君不能禁者謂之劫，不能飾下而自飾者謂之亂，不節下而自節者謂之貧。明君使人無私，以詐而食者禁。力盡於事，歸利於上者必聞，聞者必賞。汙穢為私者必知，知者必誅。然故忠臣盡忠於公，民士竭力於家，百官精剋於上，精廉剋己。侈倍景公，非國之患也。但如上，雖侈，非國之患也。然則說之以節財，非其急者也。夫對三公一言而三公可以無患，知下之謂也。知下明則禁於微，禁於微</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#4</span><span style="font-family: 新細明體,serif; color: #632423">則姦無積，姦無積則無比周，無比周則公私分，公私分則朋黨散，朋黨散無外障距內比周之患。知下明則見精沐，見精沐則誅賞明，誅賞明則國不貧。故曰：一對而三公無患，知下之謂也。韓子以齊桓侈於桀、紂猶未虧德，形於翰墨，著以為教，一何逆理之甚，其不得死秦獄，未必不由此</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#5</span><span style="font-family: 新細明體,serif; color: #632423">也。<span lang="EN-US"><br>
		</span>
		　　鄭子產晨出，過束匠之閭，聞婦人之哭也，撫其御之手而聽之。有間，遣吏執而問之，則手絞其夫者也。異日，其御問曰：夫子何以知之？子產曰：其聲懼。凡人於其親愛也，始病而憂，臨死而懼，已死而哀。今夫哭已死不哀而懼，是以知其有姦也。<span lang="EN-US"><br>
		</span>
		　　或曰：子產之治，不亦多事乎？不以法度而用智，故曰多事也。姦必待耳目之所及而後知之，則鄭國之得姦者寡矣。不任典成之吏，典，主也。謂其事而責成之。不察參伍之政，不明度量，恃盡聰明，勞智慮而以知姦，不亦無術乎？且夫物眾而智寡，寡不勝眾，智不足以褊知物，故則因物以治物。謂若因龍以治鱗蟲，因鳳以治羽烏也。下眾而上寡，寡不勝眾者，言君不足以&#24487;知臣也，故因人以知人。是以形體不勞而事治，智慮不用而姦得。故宋人語曰：一雀過羿必得之，則羿誣矣。羿雖善射，見雀未必二得之，故曰誣也。以天下為之羅，則雀不失矣。夫知姦亦有大羅，不失其一而已矣。不修其理，而以己之胸察為之弓矢，則子產誣矣。老子曰：以智治國，國之賊也。其子產之謂也。<span lang="EN-US"><br>
		</span>
		　　秦昭王問於左右曰：今時韓、魏孰與始強？左右對曰：弱於始也。今之如耳、魏齊孰與曩之孟嘗、芒卯？對曰：不及也。王曰：孟嘗、芒卯率強韓、魏猶無奈寡人何也？左右對曰：甚然。中期推琴而對曰：王之料天下過矣。夫六晉之時，知氏最強，滅范、中行而從韓、魏之兵以伐趙，灌以晉水，城之未沉者三板。知伯出，魏宣子御，韓康子為驂乘，知伯曰：始吾不知水可以滅人之國，吾乃今知之。汾水可以灌安邑，絳水可以灌平陽。魏宣子肘韓康子，康子踐宣子之足，肘足接乎車上，而知氏分於晉陽之下。今足下雖強，未若知氏，韓、魏雖弱，未至如其晉陽之下也。此天下方用肘足之時，願王勿易之也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　或曰：昭王之問也有失，左右、中期之對也有過。凡明主之治國也，任其勢。勢不可害，則雖強天下無奈何也，而況孟嘗、芒卯、韓、魏能奈我何？其勢可害也，則不肖如耳、魏齊，及韓、魏猶能害之。然則害與不侵，在自</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#6</span><span style="font-family: 新細明體,serif; color: #632423">侍而已矣，奚問乎？自</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#7</span><span style="font-family: 新細明體,serif; color: #632423">恃其不可侵，則強與弱奚其擇焉？夫在不自恃，而問其奈何也，其不侵也幸矣。申子曰：失之數而求之信則疑矣。其昭王之謂也。知伯無度，從韓康、魏宣而圖以水灌滅其國，此知伯之所以國亡而身死，頭為飲杯之故也。今昭王乃問孰與始強，其畏有水人之患乎？雖有左右非韓、魏之二子也，安有肘足之事，而中期曰勿易，此虛言也。且中期之所官琴瑟也，絃不調，弄不明，中期之任也，此中期所以事昭王者也。中期善承其任，未慊昭王也，而為所不知，豈不妄哉！左右對之曰弱於始與不及則可矣，其曰甚然則諛也。申子曰：治不踰官，雖知不言。今中期不知而尚言之。故曰昭王之問有失，左右、中期之對皆有過也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　管子曰：見其可說之有證，見其不可惡之有形，賞罰信於所見，雖所不見，其敢為之乎？見其可說之無證，見其不可惡之無形，賞罰不信於所見，而求所不見之外，不可得也。<span lang="EN-US"><br>
		</span>
		　　或曰：廣廷嚴居，&#34886;人之所肅也。宴室獨處，曾、史之所慢也。觀人之所肅，非行情也。且君上者，臣下之所為飾也。好惡在所見，臣下之飾姦物以愚其君，必也。明不能燭遠姦，見隱微而待之以觀飾行，定賞罰，不亦弊乎！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　管子曰：言於室滿於室，言於堂滿於堂，是謂天下王。<span lang="EN-US"><br>
		</span>
		　　或曰：管仲之所謂言室滿室，言堂滿堂者，非特謂遊戲飲食之言也，必謂大物也。人主之大物，非法則術也。法者，編著之圖籍，設之於官府，而布之於百姓者也。術者，藏之於胸中，以偶&#34886;端，而潛御&#32675;臣者也。故法莫如顯，而術不欲見。是以明主言法，則內卑賤莫不聞知也，不獨滿於堂。用術則親愛</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#8</span><span style="font-family: 新細明體,serif; color: #632423">近習莫之得聞也，不得滿室。而管子猶曰言於室滿室，言於堂滿堂，非法術之言也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #632423">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #632423">難四第三十九</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　衛孫文子聘於魯，公登亦登。叔孫穆子趨進曰：諸侯之會，寡君未嘗後衛君也。今子不後寡君一等，寡君未知所過也，子其少安。孫子無辭，亦無悛容。穆子退而告人曰：孫子必亡。臣而不後君，過而不悛，亡之本也。<span lang="EN-US"><br>
		</span>　　或曰：天子失道，諸侯伐之，故有湯、武。諸侯失道，大夫伐之，故有齊、晉。臣而伐君者必亡，則是湯、武不王，晉、齊不立也。<span lang="EN-US"><br>
		</span>
		　　孫子君於衛，而後不臣於魯，臣之君也。君有失也，故臣有得也。不命亡於有失之君，而命亡於有得之臣，不察。魯不得誅衛大夫，而衛君之明不知不悛之臣，孫子雖有是二也臣以亡，其所以亡其失，所以得君也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　或曰：臣主之施分也，臣能奪君者，以得相踦也。故非其分而取者，&#34886;之所奪也。辭其分而取者，民之所予也。是以桀索崏山之女，紂求比干之心而天下離</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#9</span><span style="font-family: 新細明體,serif; color: #632423">。湯身易名，武身受晉，而海內服。趙咺走山，田外僕，而齊、晉從。則湯、武之所以王，齊、晉之所以立，心非以其君也，彼得之而後以君處之也。今未有其所以得，而行其所以處，是倒義而逆德也。倒義，則事之所以敗也。逆德，則怨之所以聚也。敗亡之不察何也！<span lang="EN-US"><br>
		</span>
		　　魯陽虎欲攻三桓，不剋而&#29319;齊，齊景公禮之。鮑文子諫曰：不可。陽虎有寵於季氏而欲伐於季孫，貪其富也。今君富於季孫，而齊大於魯，陽虎所以盡詐也。景公乃囚</span><span lang="EN-US" style="font-size: 9.0pt; font-family: 新細明體,serif; color: #632423; background: lime">#10</span><span style="font-family: 新細明體,serif; color: #632423">陽虎。<span lang="EN-US"><br>
		</span>
		　　或曰：千金之家，其子不仁，人之急利甚也。桓公，五伯之上也，爭國而殺其兄，其利大也。臣主之間，非兄弟之親也，劫殺之功，制萬乘而享大利，則&#32675;臣孰非陽虎也。事以微巧成，以疏拙敗。&#32675;臣之未起難也，其備未具也。&#32675;臣皆有陽虎之心，而君上不知，是微而巧也。陽虎貪於天下，以欲攻上，是疏而拙也。不使景公加誅於拙虎，是鮑文子之說反也。臣之忠詐，在君所行也。君明而嚴則&#32675;臣忠，君懦而聞則&#32675;臣詐。知微之謂明，無救赦之謂嚴。不知齊之巧臣而誅魯之成亂，不亦妄乎！<span lang="EN-US"><br>
		</span>
		　　或曰：仁貪不同心。故公子目夷，辭宋，而楚商臣弒父，鄭去疾予弟，而魯桓弒兄，伍伯兼并，而以桓律人，則是皆無貞廉也。且君明而嚴則&#32675;臣一忠，陽虎為亂於魯，不成而走，入齊而不誅，是承為亂也。君明則知誅陽虎之可以濟亂也，此見微之情。語曰：諸侯以國為親。君嚴則陽虎之罪不可失，此無救赦之實也。則誅陽虎，所以使&#32675;臣忠也。未知齊之巧臣，而廢明亂之罰。責於未然，而不誅昭昭之罪，此則妄矣。今誅魯之罪亂以威&#32675;臣之有姦心者，而可以得季、孟、叔孫之親，鮑文之說，何以為反？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　鄭伯將以高渠彌為卿，昭公惡之，固諫不聽。及昭公即位，懼其殺己也，辛卯，弒昭公而立子亶也。君子曰：昭公知所惡矣。公子圉曰：高伯其為戮乎，報惡已甚矣。</span><span lang="EN-US" style="color: #632423"><br>
		</span><span style="font-family: 新細明體,serif; color: #632423">
		　　或曰：公子圉之言也不亦反乎！昭公之及於難者，報惡晚也。然則高伯之晚於死者，報惡甚也。明君不懸怒，</span><span style="font-family: 標楷體; color: #632423">有怒不行，且舉之，故曰懸怒。</span><span style="font-family: 新細明體,serif; color: #632423">懸怒則臣罪輕舉以行計，則人主危。故靈臺之飲，衛侯怒而不誅，故楮師作難。食&#40715;之羹，鄭君怒而不誅，故子公弒君。君子之舉知所惡，非甚之也，曰知之若是其明也，而不行誅焉，以及於死，故知所惡，以見其無權也。人君非獨不足於見難而已，或不足於斷制，令昭公見惡稽罪而不誅，使渠彌含憎懼死以徼幸，故不兔於殺，是昭公之報惡不甚也。</span><span lang="EN-US" style="color: #632423"><br>
		</span><span style="font-family: 新細明體,serif; color: #632423">
		　　或曰：報惡甚者，大誅報小罪。大誅報小罪也者，獄之至也。獄之患，故非在所以誅也，以讎之眾也。是以晉厲公滅三&#37060;而樂、中行作難，鄭子都殺伯晅而食鼎起福，吳王誅子胥而越勾踐成霸。則衛侯之逐，鄭靈之弒，不以褚師之不死而公父之不誅也，以未可以怒而有怒之色，未可誅而有誅之心。怒其當罪，而誅不逆人心，雖懸奚害？夫未立有罪，即位之後，宿罪而誅，齊胡之所以滅也。君行之臣，猶有後患，況為臣而行之君乎？誅既不當，而以盡為心，是與天下有讎也，則雖為戮，不亦可乎哉！</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #632423">
		　　衛靈公之時，彌子瑕有寵於衛國。侏儒有見公者曰：臣之夢淺矣。公曰：奚夢？夢見&#31432;者，為見公也。公怒曰：吾聞人主者夢見日，奚為見寡人而夢見&#31432;乎？侏儒曰：夫日兼照天下，一物不能當也。人君兼照一國，一人不能壅也。故將見人主而夢日也。夫&#31432;，一人煬焉，則後人無從見矣。或者一人煬君邪？則臣雖夢&#31432;，不亦可乎？公曰：善。遂去雍鉏，退彌子瑕，而用司空狗。</span><span lang="EN-US" style="color: #632423"><br>
		</span><span style="font-family: 新細明體,serif; color: #632423">
		　　或曰：侏儒善假於夢以見主道矣，然靈公不知侏儒之言也。去雍鉏，退彌子瑕，而用司空狗者，是去所愛而用所賢也。鄭子都賢慶建而壅焉，燕子噲賢子之而壅焉，夫去所愛而用所賢，未免使一人煬己也。不肖者煬主不足以害明，今不加知而使賢者煬</span><span lang="EN-US" style="font-size: 9.0pt; font-family: 標楷體; color: #632423; background: lime">#11</span><span style="font-family: 新細明體,serif; color: #632423">己，則必危矣。</span><span lang="EN-US" style="font-family: 'New MingLiu',serif; color: #632423"><br>
		&nbsp;&nbsp;&nbsp; </span><span style="font-family: 新細明體,serif; color: #632423">
		或曰：屈到嗜芰，文王嗜菖蒲葅，非正味也，而二賢尚之，所味不必美。晉靈侯說參無恤，燕噲賢子之，非正士也，而二君尊之，所賢不必賢也。非賢而賢用之，與愛而用之同。賢誠賢而舉之，與用所愛異狀。故楚莊舉叔孫而霸，商辛用費仲而滅，此皆用所賢而事相反也。燕噲雖舉所賢而同於用所愛，衛奚距然哉？則侏儒之未可見也。君壅而不知其壅也，已見之後而知其壅也，故退壅臣，是加知之也。曰</span><span lang="EN-US" style="font-size: 9.0pt; font-family: 標楷體; color: #632423; background: lime">#12</span><span style="font-family: 新細明體,serif; color: #632423">不加知而使賢者煬己則必危，而今以加知矣，則雖煬己必不危矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 標楷體; color: #632423">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #632423">韓非子卷之十六竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">#1</span><span style="font-family: 新細明體,serif; color: #632423">『上』誤為『止』，依陳奇猷說改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">#2</span><span style="font-family: 新細明體,serif; color: #632423">『之』誤為『五』，依陳奇猷說改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">#3</span><span style="font-family: 新細明體,serif; color: #632423">『葉』誤為『築』，據陳奇猷本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">#4</span><span style="font-family: 新細明體,serif; color: #632423">此處脫『禁於微』三字，據陳奇猷說補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">#5</span><span style="font-family: 新細明體,serif; color: #632423">『比』顯係『此』之誤，當改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #632423">#6</span><span style="font-family: 新細明體,serif; color: #632423">『自』誤為『目』，當改。<span lang="EN-US"><br>
		#7</span>『自』誤為『曰』，當改。<span lang="EN-US"><br>
		#8</span>『愛』誤為『受』，根陳奇猷說改。<span lang="EN-US"><br>
		#9</span>『離』誤為『謂』，據陳奇猷本改。<span lang="EN-US"><br>
		#10</span>『於』字衍，當劇。<span lang="EN-US"><br>
		#11</span>『主』字當衍，據迂評本刪。<span lang="EN-US"><br>
		#12</span>『日』顯係『曰』之誤，當改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
