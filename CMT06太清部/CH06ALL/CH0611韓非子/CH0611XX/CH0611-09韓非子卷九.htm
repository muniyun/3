<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #C0504D">
		韓非子卷之九</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">內儲說上七術第三十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family:標楷體;
color:#C0504D">儲，聚也。謂聚其所說皆君之內謀，故曰內儲說。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">主之所用也七術，所察也六微。七術：一曰眾端參觀，</span></span><span style="font-family:標楷體;color:#C0504D">端，直也。欲求眾直，必參驗而聽觀也</span><span style="font-family: 新細明體,serif; color: #C0504D">。二曰必罰明威，三曰信賞盡能，四曰一聽責下，</span><span style="font-family:標楷體;
color:#C0504D">專聽一理，必有失。責下不一，能則不明</span><span style="font-family: 新細明體,serif; color: #C0504D">。五曰疑詔詭使，</span><span style="font-family:標楷體;color:#C0504D">疑危而制之，譎詭而使之，則下不敢隱情</span><span style="font-family: 新細明體,serif; color: #C0504D">。六曰挾知而問，七曰倒言反事。</span><span style="font-family:標楷體;color:#C0504D">或倒其言，或反其事，則姦情可得而盡</span><span style="font-family: 新細明體,serif; color: #C0504D">。此七者，主之所用也。觀聽不參則誠不聞，</span><span style="font-family:標楷體;
color:#C0504D">不參，謂偏聽一人，則誠者莫告</span><span style="font-family: 新細明體,serif; color: #C0504D">。聽有門戶則臣壅塞。</span><span style="font-family:標楷體;color:#C0504D">其聽其所從，若門戶然，則為臣所塞</span><span style="font-family: 新細明體,serif; color: #C0504D">。其說侏儒之夢見&#31432;，</span><span style="font-family:標楷體;color:#C0504D">侏儒夢&#31432;，言&#31432;有一人惕，則後人不見，此譏靈公偏聽子瑕</span><span style="font-family: 新細明體,serif; color: #C0504D">。衰公之稱莫眾而迷。</span><span style="font-family:標楷體;color:#C0504D">公言謀事，無眾，故迷。孔子對舉國盡黨季孫，與之同辭，是一國為一人，公之迷宜矣</span><span style="font-family: 新細明體,serif; color: #C0504D">。故齊人見河伯，</span><span style="font-family:標楷體;color:#C0504D">齊王專信一人，故被誑以大魚為河伯</span><span style="font-family: 新細明體,serif; color: #C0504D">。與惠子之言亡其半也。</span><span style="font-family:標楷體;color:#C0504D">惠子言君之謀事，有半，今皆稱不疑，則雷同朋黨，故曰亡其半。此上五說皆不參門戶之聽</span><span style="font-family: 新細明體,serif; color: #C0504D">。其患在&#31466;牛之餓叔孫，</span><span style="font-family:標楷體;color:#C0504D">叔孫專聽&#31466;牛，故身餓死，而二子戮亡也</span><span style="font-family: 新細明體,serif; color: #C0504D">。而江乙之說荊俗也。</span><span style="font-family:標楷體;color:#C0504D">荊俗不言人惠，故白公得以為亂</span><span style="font-family: 新細明體,serif; color: #C0504D">。嗣公欲治不知，謂不知治之術也。故使有敵。</span><span style="font-family:標楷體;
color:#C0504D">恐其所貴臣妾擁己，故更貴臣妾以敵之，彼得敵，適足以成其朋黨，為擁更甚也</span><span style="font-family: 新細明體,serif; color: #C0504D">。是以明主推積鐵之類，</span><span style="font-family:標楷體;color:#C0504D">積鐵為室，盡以備失則體不傷。積疑為心，盡以備臣則姦不生。</span><span style="font-family: 新細明體,serif; color: #C0504D">而察一市之患。</span><span style="font-family:標楷體;color:#C0504D">雖一市之人之言市有虎，猶未可信</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#1</span><span style="font-family: 新細明體,serif; color: #C0504D">，</span><span style="font-family:標楷體;color:#C0504D">況三人乎</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">參觀一</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　愛多者則法不立，威寡者則下侵上。是以刑罰不必則禁令不行。其說在董子之行石邑，</span><span style="font-family:標楷體;color:#C0504D">董子至石邑，象深澗以立法，故趙國治也</span><span style="font-family: 新細明體,serif; color: #C0504D">。與子產之教遊吉也。</span><span style="font-family:標楷體;color:#C0504D">子產教遊吉令法史以嚴斷</span><span style="font-family: 新細明體,serif; color: #C0504D">。故仲尼說隕霜，</span><span style="font-family:標楷體;color:#C0504D">仲尼對哀公言隕霜不殺草？則以宜殺而不殺故也</span><span style="font-family: 新細明體,serif; color: #C0504D">。而殷法刑奔灰。將行去樂池，</span><span style="font-family:標楷體;color:#C0504D">將行以樂池不專任以刑賞之柄，故去之</span><span style="font-family: 新細明體,serif; color: #C0504D">。而公孫鞅重輕罪。</span><span style="font-family:標楷體;color:#C0504D">孫鞅以為輕罪尚不能犯，則無由犯重罪，故先重輕罪</span><span style="font-family: 新細明體,serif; color: #C0504D">。是以麗水之金不守，</span><span style="font-family:標楷體;color:#C0504D">竊麗水之金，其罪辜磔，猶切而不止，則有切而獲免者，故雖重罪不止也</span><span style="font-family: 新細明體,serif; color: #C0504D">。而積澤之火不救。</span><span style="font-family:標楷體;color:#C0504D">魯之積澤火焚而人不救，則以不行法故也</span><span style="font-family: 新細明體,serif; color: #C0504D">。成歡以太仁弱齊國，</span><span style="font-family:標楷體;color:#C0504D">成歡以齊王太仁，知其必弱齊國</span><span style="font-family: 新細明體,serif; color: #C0504D">。卜皮以慈惠亡魏王。</span><span style="font-family:標楷體;color:#C0504D">卜皮以魏王慈惠，其必亡其身也</span><span style="font-family: 新細明體,serif; color: #C0504D">。管仲知之，故斷死人。</span><span style="font-family:標楷體;color:#C0504D">知治國，常嚴禁人之厚葬，不用命者戮其尸</span><span style="font-family: 新細明體,serif; color: #C0504D">。嗣公知之，故買胥靡。</span><span style="font-family:標楷體;color:#C0504D">嗣公亦知國當必罰，有胥靡逃之，以一都買而誅之</span><span style="font-family: 新細明體,serif; color: #C0504D">。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">必罰二</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　賞譽薄而謾者下不用，</span><span style="font-family:標楷體;color:#C0504D">謾，欺也</span><span style="font-family: 新細明體,serif; color: #C0504D">。賞譽厚而信者下輕死。其說在文子稱若獸鹿。</span><span style="font-family:標楷體;
color:#C0504D">獸鹿唯就薦草，猶臣人之歸恩厚也</span><span style="font-family: 新細明體,serif; color: #C0504D">。故越王焚宮室，</span><span style="font-family:標楷體;color:#C0504D">焚其室者，欲行賞罰於救火，以驗人之用命</span><span style="font-family: 新細明體,serif; color: #C0504D">。而吳起倚車轅，</span><span style="font-family:標楷體;color:#C0504D">賞移轅者，欲示其信而不欺也</span><span style="font-family: 新細明體,serif; color: #C0504D">。李悝斷訟以射，</span><span style="font-family:標楷體;color:#C0504D">欲人之善射，故其斷訟與善射者理也。</span><span style="font-family: 新細明體,serif; color: #C0504D">宋崇門以毀死。</span><span style="font-family:標楷體;color:#C0504D">崇門之人居喪而瘠，君與之官，故多毀死者也。</span><span style="font-family: 新細明體,serif; color: #C0504D">勾踐知之，故式怒&#40707;。</span><span style="font-family:標楷體;color:#C0504D">勾踐知勸賞可以招人，故式怒&#40707;以求勇。</span><span style="font-family: 新細明體,serif; color: #C0504D">昭侯知之，故藏弊&#34996;。厚賞之使人為賁、諸也，婦人之拾蠶，漁者之握鱣，是以效之。</span><span style="font-family:標楷體;color:#C0504D">拾蠶握鱣而不懼者，利在故也。此得利忘難之效也。</span><span lang="EN-US" style="font-family: 新細明體,serif"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">賞賽三</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">　　一聽則愚智不分，</span><span style="font-family:標楷體;color:#C0504D">直聽一理，不反覆參之，則愚智不分</span><span style="font-family: 新細明體,serif; color: #C0504D">。責下則人臣不參。</span><span style="font-family:標楷體;color:#C0504D">下之材能一一責之，則人臣不得參雜</span><span style="font-family: 新細明體,serif; color: #C0504D">。其說在索鄭</span><span style="font-family:標楷體;color:#C0504D">魏王以鄭本梁地，故索鄭而合之，不思梁本鄭地，鄭人亦索梁而合之，此一聽之過也</span><span style="font-family: 新細明體,serif; color: #C0504D">。與吹竽。</span><span style="font-family:標楷體;color:#C0504D">混商吹竽，是不責下也，故令得參雜</span><span style="font-family: 新細明體,serif; color: #C0504D">。其患在申子之以趙紹、韓杳為嘗試。</span><span style="font-family:標楷體;color:#C0504D">申子為趙請兵，先令趙紹、韓沓嘗韓君，知其意然後說，終成其私也</span><span style="font-family: 新細明體,serif; color: #C0504D">。故公子氾議割河東，</span><span style="font-family:標楷體;color:#C0504D">韓王欲割河東以搆三國，此非計也，公子汜激君行令</span><span style="font-family: 新細明體,serif; color: #C0504D">。而應侯謀弛上黨。</span><span style="font-family:標楷體;color:#C0504D">應侯謀上黨，亦非計也，秦王從之。此上三事皆一聽之患也</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">一聽四</span></b><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　<span style="color:#C0504D">　數見久待而不任，姦則鹿散。</span></span><span style="font-family:
標楷體;color:#C0504D">謂人數見於君，或復久待，雖不任用，外人則謂此得主之意，終不敢為姦，如鹿之散</span><span style="font-family: 新細明體,serif; color: #C0504D">。使人問他則不鬻私。</span><span style="font-family:標楷體;color:#C0504D">謂使此雖知其所為，陽若不知，更試以他事</span><span style="font-family: 新細明體,serif; color: #C0504D">。</span><span style="font-family:標楷體;color:#C0504D">或問之他人，不敢齋其私矣。鬻，猶售</span><span style="font-family: 新細明體,serif; color: #C0504D">。是以龐敬還公大夫，</span><span style="font-family:標楷體;color:#C0504D">龐敬使市者不為姦，故還大夫而警之</span><span style="font-family: 新細明體,serif; color: #C0504D">。而戴罐詔視&#36668;車。</span><span style="font-family:標楷體;color:#C0504D">戴讙欲知奉筍者，更使視&#36668;車</span><span style="font-family: 新細明體,serif; color: #C0504D">。周主亡玉簪，</span><span style="font-family:標楷體;color:#C0504D">周主故亡玉簪，以求神明之譽也</span><span style="font-family: 新細明體,serif; color: #C0504D">。商太宰論牛矢。</span><span style="font-family:標楷體;color:#C0504D">太宰詭論牛矢，以求雜察之名也</span><span style="font-family: 新細明體,serif; color: #C0504D">。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">論使五</span></b><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">挾智而問，則不智者至。</span></span><span style="font-family:標楷體;
color:#C0504D">挾己所智而有所問，則雖不智者莫不皆智也</span><span style="font-family: 新細明體,serif; color: #C0504D">。深智一物，眾隱皆變。</span><span style="font-family:標楷體;color:#C0504D">於一物智之能深，則眾隱伏之物，莫不變而露見</span><span style="font-family: 新細明體,serif; color: #C0504D">。其說在昭侯之握一爪也。</span><span style="font-family:標楷體;color:#C0504D">握爪佯亡以驗左右之誠</span><span style="font-family: 新細明體,serif; color: #C0504D">。故必南門而三鄉得。</span><span style="font-family:標楷體;color:#C0504D">必審南門之牛犯苗，而三鄉之犯者皆得其情實</span><span style="font-family: 新細明體,serif; color: #C0504D">。周主索曲杖而&#32675;臣懼，</span><span style="font-family:標楷體;color:#C0504D">私得曲杖，&#32675;臣聳懼。卜皮事庶子，使庶子愛御史，便得彼陰懼也</span><span style="font-family: 新細明體,serif; color: #C0504D">。西門豹詳遺轄。</span><span style="font-family:標楷體;color:#C0504D">謀遺其轄，欲取清明之稱也</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">挾智六</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　倒言反事以嘗所疑財姦情得。</span><span style="font-family:標楷體;color:#C0504D">倒錯其言，反為其事，以試其所疑也</span><span style="font-family: 新細明體,serif; color: #C0504D">。故陽山護樛&#31466;，</span><span style="font-family:標楷體;color:#C0504D">偽謾穋樛知君疑也</span><span style="font-family: 新細明體,serif; color: #C0504D">。淖齒為秦使，</span><span style="font-family:標楷體;color:#C0504D">詐為秦使知君惡己</span><span style="font-family: 新細明體,serif; color: #C0504D">。齊人欲為亂，</span><span style="font-family:標楷體;color:#C0504D">佯逐所愛，令君知而不疑。</span><span style="font-family: 新細明體,serif; color: #C0504D">子之以白馬，</span><span style="font-family:標楷體;color:#C0504D">謬言白馬，以驗左右之誠</span><span style="font-family: 新細明體,serif; color: #C0504D">。子產離訟者，</span><span style="font-family:標楷體;color:#C0504D">分離訟者，便得兩訟之情</span><span style="font-family: 新細明體,serif; color: #C0504D">。嗣公過關市。</span><span style="font-family:標楷體;color:#C0504D">知過者之輸金，便得聽察之稱</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">倒言七右經</span></b><span lang="EN-US" style="font-family: 新細明體,serif; color: #C0504D"><br>
		</span><span style="font-family: 新細明體,serif; color: #C0504D">
		　　一。衛靈公之時，彌子瑕有寵，專於衛國，侏儒有見公者曰：臣之夢賤矣。公曰：何夢？對曰：夢見&#31432;，為見公也。公怒曰：吾聞見人主者夢見日，奚為見寡人而夢見電？對曰：夫日兼燭天下，一物不能當也。</span><span style="font-family:標楷體;color:#C0504D">言一物不能蔽日之光也</span><span style="font-family: 新細明體,serif; color: #C0504D">。人君兼燭一國人，一人不能擁也，一人不能擁君之明。故將見人主者夢見日。夫&#31432;一人煬焉，則後人無從見矣。</span><span style="font-family:標楷體;color:#C0504D">一人煬則敝寵之光，故後人不見之。煬，然也。</span><span style="font-family: 新細明體,serif; color: #C0504D">今或者一人有煬君者乎？</span><span style="font-family:標楷體;color:#C0504D">此譏彌子瑕專擁蔽君之明也。</span><span style="font-family: 新細明體,serif; color: #C0504D">則臣雖夢見&#31432;，不亦可乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　魯哀公問於孔子曰：鄙諺曰：莫眾而迷。</span><span style="font-family:標楷體;color:#C0504D">舉事不與眾謀者必迷惑</span><span style="font-family: 新細明體,serif; color: #C0504D">。今寡人舉事，與&#32675;臣慮之，而國愈亂，其故何也？孔子對曰：明主之問臣，</span><span style="font-family:&quot;新細明體&quot;,&quot;serif&quot;;color:#C0504D">一人知之，一人不知也。</span><span style="font-family:標楷體;color:#C0504D">一人知之，一人不知，則得再三詳譏</span><span style="font-family: 新細明體,serif; color: #C0504D">。如是者，明主在上，&#32675;臣直議於下。今&#32675;臣無不辭同軌乎季孫者，舉魯國盡化為一，</span><span style="font-family:標楷體;color:#C0504D">舉國既化為一，則子得論其是非也</span><span style="font-family: 新細明體,serif; color: #C0504D">。君雖問境內之人，猶之不免於亂也。</span><span style="font-family:標楷體;color:#C0504D">境內之人亦與季孫為一，故問之無益</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　一曰。晏子聘魯，哀公問曰：語曰：莫三人而迷。</span><span style="font-family:標楷體;color:#C0504D">舉事不與三人謀，必知迷惑也。</span><span style="font-family: 新細明體,serif; color: #C0504D">今寡人與一國慮之，魯不兔於亂，何也？晏子曰：古之所謂莫三人而迷者，一人失之，二人得之，三人足以為眾矣，故曰莫三人而迷。今魯國之&#32675;臣以千百數，一言於季氏之私，人數非不眾，所言者一人也，安得三哉？<span lang="EN-US">
		<br>
		</span>　　齊人有謂齊王曰：河伯，大神也。王何不試與之遇乎？臣請使王遇之。乃為壇場大水之上，而與王立之焉。有間，大魚動，因曰：此河伯。</span><span style="font-family:標楷體;color:#C0504D">直信一人言，故有斯弊</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　張儀欲以秦、韓與魏之勢伐齊、荊，而惠施欲以齊、&#33606;偃兵。</span><span style="font-family:標楷體;color:#C0504D">以齊、荊為援，則秦、韓不敢加兵，故兵可偃也</span><span style="font-family: 新細明體,serif; color: #C0504D">。二人爭之，&#32675;臣左右皆為張子言，而以攻齊、荊為利，而莫為惠子言，王果聽張子，而以惠子言為不可。攻齊、荊事已定，惠子入見，王言曰：先生毋言矣。攻齊、荊之事果利矣，一國盡以為然。惠子因說：不可不察也。夫齊、荊之事也誠利，一國盡以為利，是何智者之眾也？攻齊、荊之事誠不利，一國盡以為利，何愚者之眾也？凡謀者，疑也。</span><span style="font-family:標楷體;color:#C0504D">有疑然後謀。</span><span style="font-family: 新細明體,serif; color: #C0504D">疑也者，誠疑，以為可者半，以為不可者半。</span><span style="font-family:標楷體;color:#C0504D">若誠有疑，則半可半不可</span><span style="font-family: 新細明體,serif; color: #C0504D">。今一國盡以為可，是王亡半也。無致疑之人，故亡其半。劫主者固亡其半者也。</span><span style="font-family:標楷體;color:#C0504D">無人致疑，則大盜得恣其謀。田成、趙高成其言篡殺者，無人疑故也</span><span style="font-family: 新細明體,serif; color: #C0504D">。叔孫相魯，貴而主斷。其所愛者曰&#31466;牛，亦擅用叔孫之令。叔孫有子曰壬，&#31466;牛&#22956;而欲殺之，因與壬遊於魯君所，魯君賜之玉環，壬拜受之而不敢佩，使&#31466;牛請之叔孫，&#31466;牛欺之曰：吾已為爾請之矣，使爾佩之。壬因佩之，&#31466;牛因謂叔孫：何不見壬於君乎？叔孫曰：孺子何足見也。&#31466;牛曰</span><span lang="EN-US" style="font-size: 9.0pt; color: #C0504D; background: lime">#2</span><span style="font-family: 新細明體,serif; color: #C0504D">：壬固已數見於君矣。君賜之玉環，壬已佩之矣。叔孫召壬見之，而果佩之，叔孫怒而殺壬。壬兄曰丙，&#31466;牛又&#22956;而欲殺之。叔孫為丙鑄鐘，鐘成，丙不敢擊，使&#31466;牛請之叔孫。&#31466;牛不為請，又欺之曰：吾為以爾請之矣，使爾擊之。丙因擊之。叔孫聞之曰：丙不請而擅擊鐘，怒而逐之。丙出走齊，居一年，&#31466;牛為謝叔孫，叔孫使&#31466;牛召之，又不召而報曰：吾已召之矣，丙怒甚，不肯來。叔孫大怒，使人殺之。二子已死，叔孫有病，&#31466;牛因獨養之而去左右，不內人，曰：叔孫不欲聞人聲。因不食而餓殺。叔孫已死。&#31466;牛因不發喪也，徙其府庫重寶空之而奔齊。夫聽所信之言，而子父為人僇，此不參之患也。</span><span lang="EN-US" style="color:#C0504D"><br>
		</span><span style="font-family: 新細明體,serif; color: #C0504D">
		　　江乞為魏王使&#33606;，謂&#33606;王曰：臣入王之境內，聞王之國俗曰：君子不蔽人之美，不言人之惡，誠有之乎？王曰：有之。然則若白公之亂，得無危乎？</span><span style="font-family:標楷體;color:#C0504D">不言人惡，則白公得成其姦謀，故危也</span><span style="font-family: 新細明體,serif; color: #C0504D">。誠得如此，臣兔死罪矣。</span><span style="font-family:標楷體;color:#C0504D">有惡不言，何罪之有</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">嗣君重如耳，愛世姬，而恐其皆因其愛重以壅己也，乃貴薄疑以敵之如耳，尊魏姬以耦世姬，曰：以是相參也。嗣君知欲無壅，而未得其術也。夫不使賤議貴，</span><span style="font-family:標楷體;color:#C0504D">賤不得與貴議也</span><span style="font-family: 新細明體,serif; color: #C0504D">。下必坐上，</span><span style="font-family:標楷體;color:#C0504D">下得罪，必坐於與上議也。</span><span style="font-family: 新細明體,serif; color: #C0504D">而必待勢重之鈞也，而後致相議，</span><span style="font-family:標楷體;color:#C0504D">今兩受，勢重既鈞，正可相與議</span><span style="font-family: 新細明體,serif; color: #C0504D">。則是益樹壅塞之臣也。</span><span style="font-family:標楷體;color:#C0504D">兩受共謀，為壅更甚，此嗣君不得術</span><span style="font-family: 新細明體,serif; color: #C0504D">。嗣君之壅乃始。<span lang="EN-US"><br>
		</span>　　夫矢來有鄉，</span><span style="font-family:標楷體;color:#C0504D">鄉，方也。有來從之方</span><span style="font-family: 新細明體,serif; color: #C0504D">。則積鐵以備一鄉。</span><span style="font-family:標楷體;color:#C0504D">謂聚鐵於身以備一處，即甲之不全者也</span><span style="font-family: 新細明體,serif; color: #C0504D">。矢來無鄉，則為鐵室以盡備之。</span><span style="font-family:標楷體;color:#C0504D">謂甲之全者，自首至足無不有鐵，故曰鐵室</span><span style="font-family: 新細明體,serif; color: #C0504D">。備之則體不傷。故彼以盡備之不傷，此以盡敵之無姦也。</span><span style="font-family:標楷體;
color:#C0504D">言君亦當盡敵於臣，皆所防疑，則姦絕</span><span style="font-family: 新細明體,serif; color: #C0504D">也。<span lang="EN-US"><br>
		</span>
		　　龐恭與太子質於邯鄲，謂魏王曰：今一人言市有虎，王信之乎？曰：不信。二人言市有虎，王信之乎？曰：不信。三人言市有虎，王信之乎？王曰：寡人信之。龐恭曰：夫市之無虎也明矣，然而三人言而成虎。今邯鄲之去魏也遠於市，議臣者過於三人，願王察之。龐恭從邯鄲反，竟不得見。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">二。董關于為趙上地守，行石邑山中，澗深，峭如牆，深伯仞，因問其旁鄉左右曰：人嘗有入此者乎？對曰：無有。曰：嬰兒癡聾狂悖之人嘗有入此者乎？對曰：無有。牛馬犬蠡嘗有入此者乎？對曰：無有。董關于喟然大息曰：吾能治矣。使吾法之無赦，猶入澗之必死也，則人莫之敢犯也，何為不治之？</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif; color: #C0504D">
		　　子產相鄭，病將死，謂遊吉曰：我死後，子必用鄭，必以嚴蒞人。夫火形嚴，故人鮮灼。水形懦，故人多溺。子必嚴子之刑，無令溺子之懦。故子產死，遊吉不忍行嚴刑，鄭少年相率為盜，處於灌澤，將遂以為鄭禍。遊吉率車騎與戰一日一夜，而僅能剋之。遊吉喟然歎曰：吾蚤行夫子之教，必不悔至於此矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">魯哀公問於仲尼曰：春秋之記曰：冬十二月，霣霜不殺菽，何為記此？仲尼對曰：此言可以殺而不殺也。夫宜殺而不殺，梅李冬實。天失道，草木猶犯干之，而況於君人乎。</span></span><span style="font-family:標楷體;color:#C0504D">人君失道，臣人凌之者宜</span><span style="font-family: 新細明體,serif; color: #C0504D">。</span><span lang="EN-US"><br>
		</span><span style="font-family: 新細明體,serif">　　<span style="color:#C0504D">殷之法，刑&#24323;灰於街者。子貢以為重，問之仲尼。仲尼曰：知治之道也。夫&#24323;灰於街必掩人，</span></span><span style="font-family:標楷體;color:#C0504D">灰塵播揚，善掩翳人也。</span><span style="font-family: 新細明體,serif; color: #C0504D">掩人人必怒，怒則們，鬥必三族相殘也。因鬥相殘傷。此殘三族之道也，雖邢之可也。且夫重罪者，人之所惡也，而無&#24323;灰，人之所易也。使人行之所易，而無離所惡，此治之道也。</span><span lang="EN-US"><br>
		</span><span style="font-family: 新細明體,serif">　　<span style="color:#C0504D">一曰。殷之法，&#24323;灰于公道者斷其手。子貢曰：&#24323;灰之罪輕，斷手之罰重，古人何太毅也？</span></span><span style="font-family:標楷體;color:#C0504D">毅，酷也。</span><span style="font-family: 新細明體,serif; color: #C0504D">曰：無&#24323;灰所易也，斷手所惡也，行所易不關所惡，古人以為易，故行之。</span><span lang="EN-US" style="color:#C0504D"><br>
		</span><span style="font-family: 新細明體,serif; color: #C0504D">
		　　中山之相樂池以車百乘使趙，選其客之有智能者以為將行，</span><span style="font-family:標楷體;color:#C0504D">將主行道之人，以為行位</span><span style="font-family: 新細明體,serif; color: #C0504D">。中道而亂，樂池曰：吾以公為有智，而使公為將行，今中道而亂何也？客因辭而去曰：公不知治，有威足以服之人，而利足以勸之，故能治之。今臣，君之少客也，</span><span style="font-family:標楷體;color:#C0504D">言在客之少也</span><span style="font-family: 新細明體,serif; color: #C0504D">。夫從少正長，從賤治貴，而不得操其利害之柄以制之，此所以亂也。嘗試使臣彼之善者我能以為卿相，彼不善者我得以斬其首，何故而不治？</span><span lang="EN-US"><br>
		&nbsp;&nbsp;&nbsp; </span><span style="font-family: 新細明體,serif; color: #C0504D">
		公孫鞅之法也重輕罪。重罪</span><span lang="EN-US" style="font-size: 9.0pt; color: #C0504D; background: lime">#3</span><span style="font-family: 新細明體,serif; color: #C0504D">者人之所難犯也，而小過者人之所易去也，使人去其所易無離其所難，此治之道。夫小過不生，大罪不至，是人無罪而亂不生也。</span><span style="font-family:標楷體;color:#C0504D">今重罪輕，輕罪避，故能無罪而不生亂也</span><span style="font-family: 新細明體,serif; color: #C0504D">。</span><span lang="EN-US"><br>
		</span><span style="font-family: 新細明體,serif">　<span style="color:#C0504D">　一曰。公孫鞅曰：行刑重其輕者，輕者不至，重者不來，不犯輕，自然無重罪也。是謂以刑去刑也</span></span><span style="font-family:標楷體;color:#C0504D">。以輕刑去重刑。</span><span style="font-family: 新細明體,serif; color: #C0504D">刻南之地，麗水之中生金，人多竊釆金，釆金之禁，得而輒辜礫於市，甚眾，壅離其水也，</span><span style="font-family:標楷體;color:#C0504D">又設防禁遮擁，</span><span style="font-family: 新細明體,serif; color: #C0504D">令人離其水也。而人竊金不止。夫罪莫重辜磔於市，猶不止者，不必得也。</span><span style="font-family:標楷體;color:#C0504D">言犯罪者不必一一皆得，而有免脫者，則人行其免脫而輕犯重罪</span><span style="font-family: 新細明體,serif; color: #C0504D">。故今有於此，曰：予汝天下而殺汝身，庸人不為也。夫有天下，大利也，猶不為者，知必死故。不必得也，則雖辜磔竊金不止。知必死，則天下不為也。</span><span lang="EN-US"><br>
		</span><span style="font-family: 新細明體,serif">　　<span style="color:#C0504D">魯人燒積澤，天北風，火南倚，</span></span><span style="font-family:標楷體;color:#C0504D">火勢南靡，故曰倚也</span><span style="font-family: 新細明體,serif; color: #C0504D">。恐燒國，哀公懼，自將眾趣救火者，左右無人，盡逐獸而火不救。乃召問仲尼，仲尼曰：夫逐獸者樂而無罰，救火者苦而無賞，此火之所以無救也。哀公曰：善。仲尼曰：事急，不及以賞，救火者盡賞之，則國不足以賞於人，請徒行罰</span><span lang="EN-US" style="font-size: 9.0pt; color: #C0504D; background: lime">#4</span><span style="font-family: 新細明體,serif; color: #C0504D">。哀公曰：善。於是仲尼乃下令曰：不救火者，比降北之罪。逐獸者，比入禁之罪。令下未遍而火已救矣。</span><span lang="EN-US"><br>
		</span><span style="font-family: 新細明體,serif">　　<span style="color:#C0504D">成驩謂齊王曰：王太仁，太不忍人。王曰：太仁太不忍人，非善名邪？對曰：此人臣之善也，非人主之所行也。夫人臣必仁而後可與謀，不忍人而後可近也。不仁則不可與謀，忍人則不可近也。王曰：然則寡人安所太仁，安不忍人？對曰：王太仁於薛公，而太不忍於諸田。太仁薛公則大臣無重，</span></span><span style="font-family:標楷體;color:#C0504D">太仁則縱之驕奢，不修德義，眾必輕之，故威不得重也</span><span style="font-family: 新細明體,serif; color: #C0504D">。太不忍諸田則父兄犯法。大臣無重則兵弱於外，父兄犯法則政亂於內。兵弱於外，政亂於內，此亡國之本也。</span><span lang="EN-US"><br>
		</span><span style="font-family: 新細明體,serif">　　<span style="color:#C0504D">魏惠王謂卜皮曰：子聞寡人之聲問亦何如焉？對曰：臣聞王之慈惠也。王欣然喜曰：然則功且安至？對曰：王之功至於亡。王曰：慈惠，行善也，行之而亡何也？卜皮對曰：夫慈者不忍，而惠者好與也。不忍則不誅有過，好予則不待有功而賞。有過不罪，無功受賞，雖亡不亦可乎？</span></span><span lang="EN-US"><br>
		</span><span style="font-family: 新細明體,serif">　　<span style="color:#C0504D">齊國好厚葬，布帛盡於衣衾，材木盡於棺&#26881;。桓公患之，以告管仲曰：布帛盡則無以為蔽，材木盡則無以為守備，而人厚葬之不休，禁之奈何？管仲對曰：凡人之有為也，非名之則利之也。於是乃下令曰：棺&#26881;過度者戮其尸，罪夫當喪者。夫戮死無名，罪當喪者無利，人何故為之也？</span></span><span lang="EN-US" style="color:#C0504D"><br>
		</span><span style="font-family: 新細明體,serif; color: #C0504D">
		　　衛嗣君之時，有胥靡逃之魏，因為襄王之后治病，</span><span style="font-family:標楷體;color:#C0504D">魏襄王之后也</span><span style="font-family: 新細明體,serif; color: #C0504D">。衛嗣君聞之，使人請以五十金買之，五反而魏王不予，乃以左氏易之。</span><span style="font-family:
標楷體;color:#C0504D">左氏，都邑名也。</span><span style="font-family: 新細明體,serif; color: #C0504D">&#32675;臣左右諫曰：夫以一都買一胥靡可乎？王曰：非子之所知也。夫治無小而亂無大，</span><span style="font-family:標楷體;color:#C0504D">若不治小者，則大亂起也</span><span style="font-family: 新細明體,serif; color: #C0504D">。法不立而誅不必，</span><span style="font-family:標楷體;color:#C0504D">當誅而不誅，故曰不必也</span><span style="font-family: 新細明體,serif; color: #C0504D">。雖有十左氏無益也。法立而誅必，雖失十左氏無害也。魏王聞之曰：主欲治而不聽之，不祥。因載而往徒獻之。</span><span style="font-family:標楷體;color:#C0504D">徒獻雖胥靡，不取都金</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">三。齊王問於文子曰：治國何如？對曰：夫賞罰之為道，利器也。君固握之，不可以示人。若如臣者，猶獸鹿也，唯薦草而就。</span></span><span style="font-family:標楷體;color:#C0504D">獸鹿就薦草，人臣歸厚賞，故賞罰之利器，不可示於人也</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　越王問於大夫文種曰：吾欲伐昊，可乎？對曰：可矣。吾賞厚而信，罰嚴而必。君欲知之，何不試焚宮室？於是遂焚宮室，人莫救之，乃下令曰：人之救火者死，比死敵之賞。救火而不死者，比勝敵之賞。不救火者，比降北之罪。人塗其體、被濡衣而赴火者，左三千人，右三千人。此知必勝之勢也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">吳起為魏武侯西河之守，秦有小亭臨境，吳起欲攻之。不去，則甚害田者。</span></span><span style="font-family:標楷體;color:#C0504D">言，亭能為田者害，政當去之</span><span style="font-family: 新細明體,serif; color: #C0504D">。去之，則不足以徵兵甲。</span><span style="font-family:標楷體;color:#C0504D">亭，小故也</span><span style="font-family: 新細明體,serif; color: #C0504D">。於是乃倚一車轅於北門之外而令之曰：有能徙此南門之外者，賜之上田上宅。人莫之徙也。及有徙之者，還，賜之如令</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#5</span><span style="font-family: 新細明體,serif; color: #C0504D">。俄又置一石赤菽東門之外而令之曰：有能徙此於西門之外者，賜之如初。人爭徙之。乃下令大夫曰：明日且攻亭，有能先登者，仕之國大夫，賜之上田宅。人爭趨之，於是攻亭一朝而拔之。<span lang="EN-US"><br>
		</span>　　李悝為魏文侯上地之守，而欲人之善射也，乃下令曰：人之有狐疑之訟者，令之射的，</span><span style="font-family:
標楷體;color:#C0504D">的，所射質。</span><span style="font-family: 新細明體,serif; color: #C0504D">中之者勝，不中者負。令下而人皆疾習射，日夜不休。及與秦人戰，大敗之，以人之善戰射也。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">宋崇門之巷人服喪，而毀甚瘠，上以為慈愛於親，舉以為官師。明年，人之所以毀死者歲十餘人。子之服親喪者為愛之也，而尚可以賞勸也，&#20917;君上之於民乎？</span></span><span style="font-family:標楷體;color:#C0504D">君而無賞，則功不立</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">　　越王慮伐吳，</span><span style="font-family:標楷體;color:#C0504D">慮，謀也</span><span style="font-family: 新細明體,serif; color: #C0504D">。欲人之輕死也，出見怒&#40707;乃為之式。從者曰：奚敬於此？王曰：為其有氣故也。明年之請以頭獻王者歲十餘人。由此觀之，</span><span style="font-family:標楷體;color:#C0504D">譽之足以殺人矣。譽於勇則人之以頭獻</span><span style="font-family: 新細明體,serif; color: #C0504D">。<span lang="EN-US"><br>
		</span>
		　　一曰。越王勾踐見怒&#40707;而式之，御者曰：何為式？王曰：&#40707;有氣如此，可無為式乎？士人聞之曰：&#40707;有氣，王猶為式，況士人之有勇者乎。是歲；人有自對死以其頭獻者。</span><span style="font-family:標楷體;color:#C0504D">頸，割者也</span><span style="font-family: 新細明體,serif; color: #C0504D">。故越</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#6</span><span style="font-family: 新細明體,serif; color: #C0504D">王將復吳</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#7</span><span style="font-family: 新細明體,serif; color: #C0504D">而試其教，燔臺而鼓之，使民赴火者，賞在火也。</span><span style="font-family:標楷體;color:#C0504D">火雖殺人，赴之必得賞，故赴之不懼也</span><span style="font-family: 新細明體,serif; color: #C0504D">。臨江而鼓之，使人赴水者，賞在水也。臨戰而使人絕頭刳腹而無顧心者，賞在兵也。又況據法而進賢，其助甚此矣。</span><span style="font-family:標楷體;color:#C0504D">進賢可以得賞，又無水火之難，則人豈不為哉？其所不進賢者，但君不賞故也</span><span style="font-family: 新細明體,serif; color: #C0504D">。<span lang="EN-US"><br>
		</span>　　韓昭侯使人藏弊&#34996;，侍者曰：君亦不仁矣，弊&#34996;不以賜左右而藏之。昭侯曰：非子之所知也。吾聞明主之愛，一嚬一笑，</span><span style="font-family:標楷體;color:#C0504D">必憂其不善，勸其能善，不妄為也</span><span style="font-family: 新細明體,serif; color: #C0504D">。嚬有為噸，而笑有為笑。今夫&#34996;豈特嚬笑哉。</span><span style="font-family:標楷體;
color:#C0504D">嚬笑尚不妄為，況弊&#34996;豈可以無功而與也</span><span style="font-family: 新細明體,serif; color: #C0504D">。&#34996;之與嚬笑遠矣，吾必待有功者，故收藏之未有予也。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">鱣似蛇，寫似燭。人見蛇則驚駭，見燭則毛起。然而婦人拾蠶，而漁者握鱣，利之所在，則亡其所惡，皆為孟賁。</span></span><span style="font-family:標楷體;color:#C0504D">鱣、蠶有利，故人握拾，皆有孟賁之勇</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">四。魏王謂鄭王曰：始鄭、梁一國也，已而別，今願復得鄭而合之梁。鄭君患之，召&#32675;臣而與之謀所以對魏。鄭公子謂鄭君曰：此甚易應也。君對魏曰：以鄭為故魏而可合也，則弊邑亦願得梁而合之鄭。魏王乃止。</span><span lang="EN-US"><br>
		</span>　　<span style="color:#C0504D">齊宣王使人吹竽，必三百人，南郭處士請為王吹竽，宣王說之，&#24298;食以數百人。</span></span><span style="font-family:標楷體;color:#C0504D">&#24298;，給</span><span style="font-family: 新細明體,serif; color: #C0504D">。宣王死，湣王立，好一、一聽之，處士逃。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">一曰</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#8</span><span style="font-family: 新細明體,serif; color: #C0504D">。韓昭侯曰：吹竽者眾，吾無以知其善者。田嚴對曰：一一而聽之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">趙令人因申子於韓請兵，將以攻魏，申子欲言之君，而恐君之疑己外市也，</span></span><span style="font-family:標楷體;color:#C0504D">為外請兵，取其貨利，故曰市</span><span style="font-family: 新細明體,serif; color: #C0504D">。不則恐惡於趙，乃令趙紹、韓杳嘗試君之動貌而後言之，</span><span style="font-family:標楷體;
color:#C0504D">許不之貌必有變動可得而知，故曰動貌</span><span style="font-family: 新細明體,serif; color: #C0504D">。內則知昭侯之意，外則有得趙之功。</span><span style="font-family:標楷體;color:#C0504D">既為之請，若許，其恩固以成。不許，終以為之請矣，亦不敢許其恩，固趙之功也</span><span style="font-family: 新細明體,serif; color: #C0504D">。三國兵至，韓王謂樓緩曰：三國之兵深矣，寡人欲割河東而講，何如？</span><span style="font-family:
標楷體;color:#C0504D">講，謂有急且與之，後寧將復取，事擬存，終反復，若講論，故曰講</span><span style="font-family: 新細明體,serif; color: #C0504D">。對曰：夫割河東，大費也。免國於患，大功也。此父兄之任也，王何不召公子汜而問焉？王召公子汜而告之，對曰：講亦悔，不講亦悔。王今割河東而講，三國歸，王必曰：三國固且去矣，吾特以三城送之。</span><span style="font-family:標楷體;color:#C0504D">三國自去，又與之城，是徒以三城為送，此悔之辭</span><span style="font-family: 新細明體,serif; color: #C0504D">。不講，三國也入韓，則國必大舉矣，王必大悔，王曰：不獻三城也。</span><span style="font-family:
標楷體;color:#C0504D">若不講之，三國入而韓必大舉，王必悔曰：吾不獻三城之故也</span><span style="font-family: 新細明體,serif; color: #C0504D">。臣故曰：王講亦悔，不講亦悔。王曰：為我悔也，寧亡三城而無悔，危乃悔。寡人斷講矣。</span><span style="font-family:標楷體;color:#C0504D">言講事斷定</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">應侯謂秦王曰：王得宛葉、藍田、陽夏，斷河內，困梁、鄭，所以未王者，趙未服也。弛上黨在一而已，</span></span><span style="font-family:標楷體;color:#C0504D">廢上黨</span><span style="font-family: 新細明體,serif; color: #C0504D">，</span><span style="font-family:標楷體;color:#C0504D">&#24323;一郡而已</span><span style="font-family: 新細明體,serif; color: #C0504D">。以臨東陽，則則鄲口中虱也。</span><span style="font-family:標楷體;color:#C0504D">以守上黨之兵臨東陽，則邯鄲危如口中之虱</span><span style="font-family: 新細明體,serif; color: #C0504D">。王拱而朝天下，後者以兵中之。</span><span style="font-family:標楷體;color:#C0504D">中，傷也。</span><span style="font-family: 新細明體,serif; color: #C0504D">然上黨之安樂，其處甚劇，臣恐弛之而不聽，奈何？</span><span style="font-family:標楷體;
color:#C0504D">今上黨既安樂，而其處又煩劇，雖欲弛之，恐王不聽。</span><span style="font-family: 新細明體,serif; color: #C0504D">王曰：必弛易之矣。</span><span style="font-family:標楷體;color:#C0504D">謂移易其兵以臨東陽，吾斷定矣</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">五。龐敬，縣令也，遣市者行，而召公大夫而還之，</span></span><span style="font-family:標楷體;color:#C0504D">公大夫亦遣為市</span><span style="font-family: 新細明體,serif; color: #C0504D">。立以間，無以詔之，卒遣行。</span><span style="font-family:標楷體;color:#C0504D">不命，卒遣去，俱不測其由也</span><span style="font-family: 新細明體,serif; color: #C0504D">。市者以為令與公大夫有言，不相信，以至無姦。</span><span style="font-family:標楷體;
color:#C0504D">大夫雖告以不命，反亦不信，故不敢為姦</span><span style="font-family: 新細明體,serif; color: #C0504D">。<span lang="EN-US"><br>
		</span></span><span style="font-family: 新細明體,serif">　　<span style="color:#C0504D">戴驩，宋大宰，夜使人曰：吾聞數夜有乘&#36668;車至李史門者，謹為我伺之。使人報曰：不見&#36668;車，見有奉筍而與李史語者，有間，李史受筍。</span></span><span style="font-family:標楷體;color:#C0504D">遣伺&#36668;車，故實奉筍，本令伺奉筍，彼當易其辭</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">周主亡玉簪，令吏求之，三日不能得也。周主令人求而得之家人之屋間，周主曰：吾之吏之不事事也。</span></span><span style="font-family:標楷體;color:#C0504D">不事於臣之事也。</span><span style="font-family: 新細明體,serif; color: #C0504D">求簪三日不得之，吾令人求之，不移日而得之。於是吏皆悚懼，以為君神明也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">商太宰使少庶子之市，顧反而問之曰：何見於市？對曰：無見也。太宰曰：雖然，何見也？對曰：市南門之外甚眾牛車，僅可以行耳。太宰因誡使者無敢告人吾所問於女，因召市吏而誚之曰：市門之外何多牛屎？市吏甚怪太宰知之疾也，乃悚懼其所也。</span><span lang="EN-US"><br>
		</span>　　<span style="color:#C0504D">六。韓昭侯握爪而佯亡一爪，求之甚急，左右因割其爪而效之，昭侯以此察左右之誠不割。</span></span><span style="font-family:標楷體;color:#C0504D">割爪，不誠。</span><span style="font-family: 新細明體,serif; color: #C0504D">韓昭侯使騎於縣，使者報，昭侯問之曰：何見也？對曰：無所見也。昭侯曰：雖然，何見？曰：南門之外，有黃犢食苗道左者。昭侯謂使者毋敢泄吾所問於女，乃下令曰：當苗時，禁牛馬入人田中同有令入，而吏不以為事，牛馬甚多入人田中，亟舉其數上之，不得，將重其罪。於是三鄉舉而止之，昭侯曰：未盡也。復往審之，乃得南門之外黃犢。吏以昭侯為明察，皆悚恐其所而不敢為非。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color:#C0504D">周主下令索田杖，吏求之數日不能得，周主私使人求之，不移日而得之，乃謂吏曰：吾知吏不事事也。曲杖甚易也，而吏不能得，我令人求之，不移日而得之，豈可謂忠哉？吏乃皆悚懼其所，以君為神明。</span><span lang="EN-US"><br>
		</span>　　<span style="color:#C0504D">卜皮為縣令，其御吏汙穢，而有愛妾，卜皮乃使少庶子佯愛之，</span></span><span style="font-family:標楷體;color:#C0504D">佯愛御吏。</span><span style="font-family: 新細明體,serif; color: #C0504D">以知御吏陰情。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">西門豹為鄴</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#9</span><span style="font-family: 新細明體,serif; color: #C0504D">令，佯亡其車轄，令吏求之不能得，使人求而得之家人屋間。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">七。陽山君相衛</span></span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">#10</span><span style="font-family: 新細明體,serif; color: #C0504D">，聞王之疑己也，乃偽謗樛&#31466;以知之。</span><span style="font-family:標楷體;color:#C0504D">樛&#31466;，王之所愛，令偽謗之，必忿而言王之疑己也</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">淳齒聞齊文王之惡己也，及矯為秦使以知之。</span></span><span style="font-family:
標楷體;color:#C0504D">王既不疑秦使，必以請告</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">齊人有欲為亂者，恐王知之，因詐逐所愛者，令走王知之。</span></span><span style="font-family:標楷體;color:#C0504D">王知逐所愛，則不疑其為亂也</span><span style="font-family: 新細明體,serif; color: #C0504D">。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color:#C0504D">子之相燕，坐而佯言曰：走出門者何白馬也？左右皆言不見。有一人走追之，報曰：有。子之以此知左右之誠信不。</span></span><span style="font-family:標楷體;color:#C0504D">偽報有白馬者，是不誠信</span><span style="font-family: 新細明體,serif; color: #C0504D">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　<span style="color:#C0504D">　有相與訟者，子產離之而無使得通辭，倒其言以告而知之。</span></span><span style="font-family:標楷體;color:#C0504D">謂得以此言以告彼，彼言以告此，則知訟者之情實。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">　　</span><span style="font-family: 新細明體,serif; color: #C0504D">衛嗣公使人為客過關市，關市苛難之，因事關市以金，與關吏乃舍之，嗣公謂關曰：某時有客過而所，與女金，而女因遣之。關市乃大恐，而以嗣公為明察。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">韓非子卷之九竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#1</span><span style="font-size: 9.0pt; font-family: 新細明體,serif; color: #C0504D">『言』字顯係『信』字之誤，當改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#2</span><span style="font-size: 9.0pt; font-family: 新細明體,serif; color: #C0504D">此處脫『&#31466;牛曰』三字，據陳奇猷說補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#3</span><span style="font-size: 9.0pt; font-family: 新細明體,serif; color: #C0504D">此處脫『重罪』二字，據陳奇猷說補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#4</span><span style="font-size: 9.0pt; font-family: 新細明體,serif; color: #C0504D">『賞』字當為『罰』字，據陳奇猷說改。<span lang="EN-US"><br>
		<span style="background: lime">#5</span></span>『今』顯係『令』字之誤，當改。<span lang="EN-US"><br>
		<span style="background: lime">#6</span></span>『越』誤為『曰』，據張榜本、趙用賢本改。<span lang="EN-US"><br>
		<span style="background: lime">#7</span></span>『吳』誤為『吾』，據張榜本、趙用賢本改。<span lang="EN-US"><br>
		<span style="background: lime">#8</span></span>『日』顯係『曰』之誤，當改。<span lang="EN-US"><br>
		<span style="background: lime">#9</span></span>『鄴』誤為『濮』，當改。<span lang="EN-US"><br>
		<span style="background: lime">#10</span></span>『衛』誤為『謂』，據陳奇猷集釋本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
