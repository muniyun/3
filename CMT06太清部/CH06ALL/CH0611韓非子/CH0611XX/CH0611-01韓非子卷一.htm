<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #C0504D">
		韓非子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：韓非子。韓非著。二十卷。底本出處：《正統遺藏》太清部。參校版本：陳奇猷《韓非子集釋》，上海人民出版社，一九七四年版。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span style="font-size: 24.0pt; font-family: 新細明體,serif; color: #C0504D">
		韓非子卷之一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體,serif; color: #C0504D">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">初見秦第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">臣聞不知而言不智，知而不言不忠，為人臣不忠當死，言而不當亦當死。雖然，臣願悉言所聞，唯大王裁其罪。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">臣聞天下陰燕陽魏，</span><span style="font-family: 標楷體; color: #C0504D">燕北，故曰陰。魏南，故曰陽。</span><span style="font-family: 新細明體,serif; color: #C0504D">連荊固齊，收韓而成從，將西面以與秦強為難，臣竊笑之。世有三亡，而天下得之，</span><span style="font-family: 標楷體; color: #C0504D">知三亡者得天下。</span><span style="font-family: 新細明體,serif; color: #C0504D">其此之謂乎。臣聞之曰：以亂攻治者亡，以邪攻正者亡，以逆攻順者亡</span><span lang="EN-US" style="color: #C0504D; background: lime">#1</span><span style="font-family: 新細明體,serif; color: #C0504D">。今天下之府庫不盈，囷倉空虛，悉其士民，張軍數十百萬。其頓首戴羽為將軍，斷死於前，不至千人，皆以言死。白刃在前，斧鑕在後，而卻走不能死也。非其士民不能死也，上不能故也。言賞則不與，言罰則不行，賞罰不信，故士民不死也。今秦出號令而行賞罰，有功無功相事也。出其父母懷衽之中，生未嘗見寇耳。聞戰，頓足徒禓</span><span lang="EN-US" style="color: #C0504D; background: lime">#2</span><span style="font-family: 新細明體,serif; color: #C0504D">，犯白刃，蹈鑪炭，斷死於前者皆是也。夫斷死與斷生也不同，而民為之者，是貴奮死也。夫一人奮死可以對十，十可以對百，百可以對千，千可以對萬，萬可以剋天下矣。今秦地折長補短，方數千里，名師數十百萬。秦之號令賞罰、地形利害，天下莫若也。以此與天下，天下不足兼而有也。是故秦戰未嘗不剋，攻未嘗不取，所當未嘗不破，開地數千里，此其大功也。然而兵甲頓，士民病，蓄積索，田疇荒，囷倉虛，四鄰諸侯不服，霸王之名不成，此無異故，其謀臣皆不盡其忠也。</span><span lang="EN-US" style="color: #C0504D"><br>
		</span><span style="font-family: 新細明體,serif">　　</span><span style="font-family: 新細明體,serif; color: #C0504D">臣敢言之，往者齊南破荊，東破宋，西服秦，北破燕，中使韓、魏，土地廣而兵強，戰剋攻取，詔令天下。齊之清濟濁河，足以為限，長城巨防，足以為塞。齊五戰之國也，</span><span style="font-family: 標楷體; color: #C0504D">謂五破國也。</span><span style="font-family: 新細明體,serif; color: #C0504D">一戰不剋而無齊。</span><span style="font-family: 標楷體; color: #C0504D">為樂毅破齊於濟西。</span><span style="font-family: 新細明體,serif; color: #C0504D">由此觀之，夫戰者，萬乘之存亡也。且聞之曰：削跡無遺根，無與禍鄰，禍乃不存。</span><span style="font-family: 標楷體; color: #C0504D">言禍敗之跡，削去本根，則無禍敗。言秦宜以齊為戒。</span><span style="font-family: 新細明體,serif; color: #C0504D">秦與荊人戰，大破荊，襲郢，取洞庭、五湖、江南，荊王君臣亡走，東服於陳。當此時也，隨荊以兵則荊可舉，刻可舉，則民足貪也，地足利也。東以弱齊、燕，中以波三晉。然則是一舉而霸王之名可成也，四鄰諸侯可朝也。而謀臣不為，引軍而退，復與刑人為和，令荊人得收亡國，聚散民，立社稷主，置宗廟，令率天下西面以與秦為難，此固以失霸王之道一矣。天下又比周而軍華下，大王以詔破之，兵至梁郭下，圍梁數旬則梁可拔，拔梁則魏可舉，舉魏則刻、趙之意絕，刑、趙之意絕則趙危，趙危而荊狐疑，東以弱齊、燕，中以淩三晉。然則是一舉而霸王之名可成也，四鄰諸侯可朝也。而謀臣不為，引軍而退，復與魏氏為和，令魏氏反收亡國，聚散民，立社稷主，置宗廟，令〔率天下西面以與秦為難〕</span><span lang="EN-US" style="color: #C0504D; background: lime">#3</span><span style="font-family: 新細明體,serif; color: #C0504D">。此固以失霸王之道二矣。前者穰侯之治秦也，用一國之兵而欲以成兩國之功。</span><span style="font-family: 標楷體; color: #C0504D">穰侯營私邑，謀秦，故非諷云兩國。</span><span style="font-family: 新細明體,serif; color: #C0504D">是故兵終身暴露於外，士民疲病於內，霸王之名不成，此固以失霸王之道三矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">　　趙氏，中央之國也，雜民所居也。</span><span style="font-family: 標楷體; color: #C0504D">趙居邯鄲，燕之南，齊之西，魏之北，韓之東，故曰中央。兼四國人，故曰雜。</span><span style="font-family: 新細明體,serif; color: #C0504D">其民輕而難用也。號令不治，賞罰不信，地形不便，下不能盡其民力，彼固亡國之形也。而不憂民萌，悉其士民，軍於長平之下，以爭韓上黨。大王以韶破之，拔武安。當是時也，趙氏上下不相親也，貴賤不相信也。然則邯鄲不守，拔邯鄲，筦山東河</span><span lang="EN-US" style="color: #C0504D; background: lime">#4</span><span style="font-family: 新細明體,serif; color: #C0504D">閒，引軍而去，西攻脩武，踰華，絳上黨。代四十六縣，上黨七十縣，不用一領甲，不苦一士民，此皆秦有也。以代、上黨不戰而畢為秦矣，東陽、河外不戰而畢反為齊矣，中山、呼&#27826;以北不戰而畢為燕矣。然則是趙舉，趙則韓亡，韓亡則荊、魏不能獨立，荊、魏不能獨立則是一舉而壞韓、蠹魏、拔荊，東以弱齊</span><span lang="EN-US" style="color: #C0504D; background: lime">#5</span><span style="font-family: 新細明體,serif; color: #C0504D">、燕，決白馬之口以沃魏氏，是一舉而三晉亡，從者敗也。大王垂拱以須之，天下編隨而服矣，霸王之名可成。而謀臣不為，引軍而退，復與趙氏為和。夫以大王之明，秦兵之強，棄霸王之業，地曾不可得，乃取欺於亡國，是謀臣之拙也。且夫趙當亡而不亡，秦當霸而不霸，天下固以量秦之謀臣一矣。乃復悉士卒以攻邯鄲，不能拔也，棄甲兵弩，戰竦而天下固已量秦力二矣。軍乃引而復，并於孚下，大王又并軍而至，與戰不能剋之也，又不能反運，罷而去，天下固量秦力三矣。內者量吾謀臣外，者極吾兵力。由是觀之，臣以為天下之從，幾不難</span><span lang="EN-US" style="color: #C0504D; background: lime">#6</span><span style="font-family: 新細明體,serif; color: #C0504D">矣。</span><span style="font-family: 標楷體; color: #C0504D">言諸侯知秦兵頓民疲，則從益堅固，曰不難矣。</span><span style="font-family: 新細明體,serif; color: #C0504D">內者，吾甲兵頓，士民病，蓄積索，田疇荒，囷倉虛；外者，天下皆比意甚固。願大王有以慮之也。</span><span lang="EN-US" style="font-family: 新細明體,serif"><br>
		</span><span style="font-family: 新細明體,serif">　　<span style="color: #C0504D">且臣聞之曰：戰戰栗栗，日慎一日，苟慎其道，天下可有。何以知其然？昔者紂為天子，將率天下甲兵百，左飲於淇溪，右飲於洹溪，淇水竭而洹水不流，以與周武王為難。武王將素甲三千，戰一日，而破紂之國，禽其身，據其地而有其民，天下莫傷。知伯率三國之眾以攻趙襄主於晉陽，決水而灌之三月，城且拔矣。襄主鑽龜筮占兆以視利害，何國可降。乃使其臣張孟談於是乃潛於行而出，知伯之約，得兩國之眾以攻知伯，禽其身以復襄主之初。今秦地折長補短，方數千里，名師數十百萬，秦國之號令賞罰，地形利害，天下莫如也，以</span></span><span lang="EN-US" style="color: #C0504D; background: lime">#7</span><span style="font-family: 新細明體,serif; color: #C0504D">此與天下，天下</span><span lang="EN-US" style="color: #C0504D; background: lime">#8</span><span style="font-family: 新細明體,serif; color: #C0504D">可兼有也。臣昧死願望見大王，言所以破天下之從，舉趙，亡韓，臣荊、魏，親齊、燕，以成霸王之名，朝四鄰諸侯之道。大王誠聽其說，一舉而天下之從不破，趙不舉，韓不亡</span><span lang="EN-US" style="color: #C0504D; background: lime">#9</span><span style="font-family: 新細明體,serif; color: #C0504D">，荊、魏不臣，齊、燕不親，霸王之名不成，四鄰諸侯不朝，大王斬臣以徇國，以為王謀不忠者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體,serif; color: purple">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">存韓第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　韓事秦三十餘年，出則為扞蔽，入則為蓆薦，</span><span style="font-family: 標楷體; color: #C0504D">出貢以供，若蓆薦居人下</span><span lang="EN-US" style="font-size: 9.0pt; font-family: 標楷體; color: #C0504D; background: lime">#10</span><span style="font-family: 標楷體; color: #C0504D">。</span><span style="font-family: 新細明體,serif; color: #C0504D">秦特出銳師取韓地，而隨之怨懸於天下，功歸於強秦。且夫韓入貢職，與郡縣無異也。今臣竊聞貴臣之計，舉兵將伐韓。夫趙氏聚士卒，養從徒，欲贅天下之兵，</span><span style="font-family: 標楷體; color: #C0504D">贅，綴連也。</span><span style="font-family: 新細明體,serif; color: #C0504D">明秦不弱，則諸侯必滅宗廟，欲西面行其意，非一日之計也。今釋趙之患，而攘內臣之韓，則天下明趙氏之計矣。</span><span style="font-family: 標楷體; color: #C0504D">韓為內臣，秦猶滅之，則天下從趙攻秦，計為得矣。</span><span style="font-family: 新細明體,serif; color: #C0504D">夫韓，小國也，而以應天下四擊，主辱臣苦，上下相與同憂久矣。脩守備，戒強敵，有畜積，築城池以守固。今伐韓未可一年而滅，拔一城而退，則權輕於天下，天下摧我兵矣。韓叛則魏應之，趙據齊以為原，</span><span style="font-family: 標楷體; color: #C0504D">若山原然。</span><span style="font-family: 新細明體,serif; color: #C0504D">如此，則以韓、魏資趙假齊以固其從，而以與爭強，趙之福而秦之禍也。夫進而擊趙不能取，退而攻韓弗能拔，則陷銳之卒、勤於野戰，負任之旅，罷於內攻，</span><span style="font-family: 標楷體; color: #C0504D">勞餉者。</span><span style="font-family: 新細明體,serif; color: #C0504D">則合&#32675;苦弱以敵而共二萬乘，非所以亡趙之心也。均如貴臣之計，</span><span style="font-family: 標楷體; color: #C0504D">均，同也，謂同其計而用之。</span><span style="font-family: 新細明體,serif; color: #C0504D">則秦必為天下兵質矣。</span><span style="font-family: 標楷體; color: #C0504D">既進退不能，則同於為質者。</span><span style="font-family: 新細明體,serif; color: #C0504D">陛下雖以金石相弊，</span><span style="font-family: 標楷體; color: #C0504D">弊，盡也，盡以召士。</span><span style="font-family: 新細明體,serif; color: #C0504D">則兼天下之日未也。今賤臣之愚計，使人使荊，重幣用事之臣，明趙之所以欺秦者，與魏質以安其心，從韓而伐趙，趙雖與齊為一，不足患也。二國事畢，</span><span style="font-family: 標楷體; color: #C0504D">齊、趙。</span><span style="font-family: 新細明體,serif; color: #C0504D">則韓</span><span lang="EN-US" style="color: #C0504D; background: lime">#11</span><span style="font-family: 新細明體,serif; color: #C0504D">可以移書定也。是我一舉，二國有亡形，則荊、魏又必自服矣。故曰：兵者，凶器也。不可不審用也。以秦與趙敵，衡加以齊，今又背韓，而未有以堅荊、魏之心。夫一戰而不勝，則禍搆矣。計者，所以定事也，不可不察也。韓、秦強弱，在今年耳。且趙與諸侯陰謀久矣，夫一動而弱於諸侯，危事也。為計而使諸侯有意我之心，至殆也。見二疏，非所以強於諸侯也。臣</span><span lang="EN-US" style="color: #C0504D; background: lime">#12</span><span style="font-family: 新細明體,serif; color: #C0504D">竊願陛下之幸熟圖之。夫攻伐而使從者聞焉，不可悔也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: purple">　</span><span style="font-family: 新細明體,serif; color: #C0504D">　詔以韓客之所上書，書言韓子之未可舉，下臣斯甚以為不然。秦之有韓，若人之有腹心之病也，虛處則</span><span style="font-family: 新細明體,serif; color: #C0504D; background: lime"></span><span style="font-family: 新細明體,serif; color: #C0504D">然，</span><span style="font-size: 11.0pt; font-family: 新細明體,serif; color: #C0504D; background: lime"></span><span style="font-family: 標楷體; color: #C0504D">，妨也，腹虛也，而病為妨，喻秦虛心待韓，韓終為妨。</span><span style="font-size: 11.0pt; font-family: 新細明體,serif; color: #C0504D; background: lime"></span><span style="font-family: 標楷體; color: #C0504D">，音艾。</span><span style="font-family: 新細明體,serif; color: #C0504D">若居濕地，著而不去，以極走則發矣。</span><span style="font-family: 標楷體; color: #C0504D">謂疾得冷，卒然而走，必發矣。喻秦雖加恩於韓，有急，韓之不臣之心必見矣。</span><span style="font-family: 新細明體,serif; color: #C0504D">夫韓雖臣於秦，未嘗不為秦病，今若有卒報之事，韓不可信也。秦與趙為難，荊蘇使齊，未知何如。以臣觀之，則齊、趙之交未必以&#33606;蘇絕也。若不絕，是悉趙而應二萬乘也。夫韓不服秦之義，而服於強也。今專於齊、趙，則韓必為腹心之病而發矣。韓與刑有謀，諸侯應之，則秦必復見崤塞之患。非之來也，未必不以其能存韓也，為重於韓也。辯說屬辭，飾非詐謀，以釣利於秦，而以韓利闚陛下。</span><span style="font-family: 標楷體; color: #C0504D">闚陛下之意，因隙而入說，以求韓利。</span><span style="font-family: 新細明體,serif; color: #C0504D">夫秦、韓之交親，則非重矣，</span><span style="font-family: 標楷體; color: #C0504D">見重於二國。</span><span style="font-family: 新細明體,serif; color: #C0504D">此自便之計也。臣視非之言，文其淫說，靡辯才甚，臣恐陛下淫非之辯而聽其盜心，因不詳察事情。今以臣愚議，秦發兵而未名所伐，則韓之用事者以事秦為計矣。</span><span style="font-family: 標楷體; color: #C0504D">疑伐己也。</span><span style="font-family: 新細明體,serif; color: #C0504D">臣斯請往見韓王，使來入見，大王見，因內其身而勿遣，稍召其社稷之臣，以與韓人為市，則韓可深割也。因令象武發東郡之卒，闚兵於境上而未名所之，則齊人懼而從蘇之計，是我兵未出而勁韓以威擒，強齊以義從矣。聞於諸侯也，趙氏破膽，刑人狐疑，必有忠計。荊人不動，魏不足患也，則諸侯可蠶食而盡，趙氏可得與敵矣。願陛下幸察愚臣之計，無忽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: purple">　</span><span style="font-family: 新細明體,serif; color: #C0504D">　秦遂遣斯使韓也。李斯往詔韓王，未得見，因上書曰：昔秦、韓戮力一意以不相侵，天下莫敢犯，如此者數世矣。前世五諸侯嘗相與共伐韓，秦發兵以救之。韓居中國，地不能滿千里，而所以得與諸侯班位於天下，君臣相保者，以世世相教事秦之力也。先時五諸侯共伐秦，韓反與諸侯先為鴈行以嚮秦軍於關下矣。諸侯兵困力極，無奈何，諸侯兵罷。杜倉相秦，起兵發將以報天下之怨，而失攻荊，荊令尹患之，曰：夫韓以秦為不義，而與秦兄弟共苦天下。已又背秦，先為鴈行以攻關。韓則居中國，展轉不可知。天下共割韓上地十城以謝秦，解其兵。夫韓嘗一背秦而國迫地侵，兵弱至今。所以然者，聽姦臣之浮說，不權事實，故雖殺戮姦臣不能使韓復強。今趙欲聚兵士卒，以秦為事，使人來借道，言欲伐秦，欲伐秦，其勢必先韓而後秦。且臣聞之：脣亡則齒寒。夫秦、韓不得無同憂，其形可見。魏欲發兵以攻韓，秦使人將使者於韓。今秦王使臣斯來而不得見，恐左右襲曩姦臣之計，使韓復有亡地之患。臣斯不得見，請歸報，秦、韓之交必絕矣。斯之來使，以奉秦王之歡心，願效便計，豈陛下所以逆賤臣者邪？臣斯願一得見，前進道愚計，退就葅戮，願陛下有意焉。今殺臣於韓，則大王不足以強，若不聽臣之計，則禍必搆矣。秦發兵不留行，而韓之社稷憂矣。臣斯暴身於韓之市，則雖欲察賤臣愚忠之計，不可得已。邊鄙殘，國固守，鼓鐸之聲於耳，而乃用臣斯之計晚矣。且夫韓之兵於天下可知也，今又背強秦。夫棄城而敗軍，則反掖之寇</span><span style="font-family: 標楷體; color: #C0504D">反掖者，謂麾下反以禽君掖也。</span><span style="font-family: 新細明體,serif; color: #C0504D">必襲城矣。城盡則聚散，聚散則無軍矣。使城固守，則秦必興兵而圍王一都，道不通，則難必謀，其勢不救，左右計之者不用，願陛下熟圖之。若臣斯之所言有不應事實者，願大王幸使得畢辭於前，乃就吏誅不晚也。秦王飲食不甘，遊觀不樂，意專在圖趙，使臣斯來言，願得身見，因急與陛下有計也。今使臣不通，則韓之信未可知也。夫秦必釋趙之患而移兵於韓，願陛下幸復察圖之，而賜臣報決。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: purple">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">難言第三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　臣非非難言也，所以難言者，言順比滑澤，洋洋纚纚然，則見</span><span lang="EN-US" style="color: #C0504D; background: lime">#13</span><span style="font-family: 新細明體,serif; color: #C0504D">以為華而不實。</span><span style="font-family: 標楷體; color: #C0504D">言順於慎，比於斑。洋洋，美；纚纚，有編次也。</span><span style="font-family: 新細明體,serif; color: #C0504D">敦衹恭厚，鯁固慎完，則見以為拙而不倫。多言繁稱，連類比物，則見以為虛而無用。想微說約，徑省而不飾，則見以為劌而不辯。激急親近，探知人情，則見以為&#35675;而不讓。閎大廣博，妙遠不測，則見以為夸而無用。家計小談，以具數言，則見以為陋。言而近世，辭不悖逆，則見以為貪生而諛上。言而遠俗，詭躁人間，則見以為誕。捷敏辯給，繁於文釆，則見以為史。殊釋文學，以質性言，則見以為鄙。時稱詩書，道法往古，則見以為誦。</span><span style="font-family: 標楷體; color: #C0504D">誦，說舊事。</span><span style="font-family: 新細明體,serif; color: #C0504D">此臣非之所以難言而重患也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">
		　　故度量雖正，未必聽也。義理雖全，未必用也。大王若以此不信，則小者以為毀訾誹謗，大者患禍災害死亡及其身。故子胥善謀而吳戮之，仲尼善說而匡圍之，管夷吾實賢而魯囚之。故此三大夫豈不賢哉？而三君不明也。上古有湯至聖也，伊尹至智也。夫至智說至聖，然且七十說而不受，身執鼎俎為庖宰，昵近習親，而湯乃僅知其賢而用之。故曰以至智說至聖，未必至而見受，伊尹說湯是也。以智說愚必不聽，文王說紂是也。故文王說紂而紂囚之，翼侯炙，鬼侯腊，比干剖心，梅伯醢，夷吾束縛，而曹羈奔陳。伯里子道乞，傅說轉鬻，</span><span style="font-family: 標楷體; color: #C0504D">轉次而傭，故曰鬻。</span><span style="font-family: 新細明體,serif; color: #C0504D">孫子臏腳於魏，吳起收泣於岸門，痛西河之為秦，卒枝解於楚，公叔座言國器反為悖，公孫鞅奔秦，關龍逢斬，萇弘分胣，</span><span style="font-family: 標楷體; color: red; background: lime"></span><span style="font-family: 標楷體; color: #C0504D">裂也，&#21201;氏切。</span><span style="font-family: 新細明體,serif; color: #C0504D">尹子&#31357;於棘，</span><span style="font-family: 標楷體; color: #C0504D">投之於&#31357;棘中。</span><span style="font-family: 新細明體,serif; color: #C0504D">司馬子期死而浮於江，田明辜射，</span><span style="font-family: 標楷體; color: #C0504D">非罪為辜射而殺之。</span><span style="font-family: 新細明體,serif; color: #C0504D">宓子賤、西門豹不鬥而死人手，董安于死而陳於市，宰予不免於田常，范睢折脅於魏。此十數人者，皆世之仁<span lang="EN-US" style="background: lime">#14</span>賢忠良有道術之士也，不幸而遇悖亂闇惑之主而死，然則雖賢聖不能逃死亡避戮辱者何也？則愚者難說也，故君子不少也。且至言忤於耳而倒於心，非賢聖莫能聽，願大王熟察之也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體,serif; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">愛臣第四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　<span style="color: #C0504D">　愛臣太親，必危其身。</span></span><span style="font-family: 標楷體; color: #C0504D">威權上逼，故危其身。</span><span style="font-family: 新細明體,serif; color: #C0504D">人臣太貴，必易主位。主妾無等，必危嫡子。</span><span style="font-family: 標楷體; color: #C0504D">主謂室主。</span><span style="font-family: 新細明體,serif; color: #C0504D">兄弟不服，必危社稷。</span><span style="font-family: 標楷體; color: #C0504D">君之兄弟不相從服。</span><span style="font-family: 新細明體,serif; color: #C0504D">臣聞千乘之君無備，必有百乘之臣在其側，以徙其民而傾其國。萬乘之君無備，必有千乘之，家在其側，以徙其威而傾其國。是以姦臣蕃息，主道衰亡。是故諸侯之博大，天子之害也。&#32675;臣之大富，君主之敗也。將相之管主而隆國家，此君人者所外也。</span><span style="font-family: 標楷體; color: #C0504D">君當疏外斥遠之。</span><span style="font-family: 新細明體,serif; color: #C0504D">萬物莫如身之至貴也，位之至尊也，主威之重，主勢之隆也<span lang="EN-US" style="background: lime">#15</span>，此四美者不求諸外，不請於人，議之而得之矣。故曰人主不能用其富，則終於外也。</span><span style="font-family: 標楷體; color: #C0504D">既不能用富，臣則竊之。</span><span style="font-family: 新細明體,serif; color: #C0504D">此君人者之所識也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">昔者紂之亡，周之卑，皆從諸侯之博大也。</span></span><span style="font-family: 標楷體; color: #C0504D">殷諸侯文王，周諸侯秦襄王。</span><span style="font-family: 新細明體,serif; color: #C0504D">晉之分也，</span><span style="font-family: 標楷體; color: #C0504D">趙、魏、韓也。</span><span style="font-family: 新細明體,serif; color: #C0504D">齊之奪也，陳恆弒簡公。皆以&#32675;臣之大富也。夫燕、宋之所以弒其君者，皆以類也。故上比之殷、周，中比之燕、宋，莫不從此術也。是故明君之蓄其臣也，盡之以法，</span><span style="font-family: 標楷體; color: #C0504D">臣雖有貴賤，同以法也。</span><span style="font-family: 新細明體,serif; color: #C0504D">質之以備，</span><span style="font-family: 標楷體; color: #C0504D">謂薄其賞賜也，臣貧則易制。</span><span style="font-family: 新細明體,serif; color: #C0504D">故不赦死，不宥刑，赦死宥刑，是謂威淫。</span><span style="font-family: 標楷體; color: #C0504D">淫，散也。</span><span style="font-family: 新細明體,serif; color: #C0504D">社稷將危，國家偏威。</span><span style="font-family: 標楷體; color: #C0504D">君威散，臣威成，故曰偏。</span><span style="font-family: 新細明體,serif; color: #C0504D">是故大臣之祿雖大，不得藉威城市。</span><span style="font-family: 標楷體; color: #C0504D">市，眾所聚，恐其乘眾而生心也。</span><span style="font-family: 新細明體,serif; color: #C0504D">黨與雖眾，不得臣士卒。故人臣處國無私朝，</span><span style="font-family: 標楷體; color: #C0504D">謂臣自私朝。</span><span style="font-family: 新細明體,serif; color: #C0504D">居軍無私交，其府庫不得私貸於家，</span><span style="font-family: 標楷體; color: #C0504D">不欲令其樹福也。</span><span style="font-family: 新細明體,serif; color: #C0504D">此明君之所以禁其邪。是故不得四從，</span><span style="font-family: 標楷體; color: #C0504D">四鄰之國為私交。</span><span style="font-family: 新細明體,serif; color: #C0504D">不載奇兵，非傳非遽，載奇兵革，罪死不赦。此明君之所以備不虞者也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #C0504D">　　主道第五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #C0504D">　　道者，萬物之始，</span><span style="font-family: 標楷體; color: #C0504D">物從道生，故曰始。</span><span style="font-family: 新細明體,serif; color: #C0504D">是非之紀也。</span><span style="font-family: 標楷體; color: #C0504D">是非因道彰，故曰紀。</span><span style="font-family: 新細明體,serif; color: #C0504D">是以明君守始以知萬物之源，</span><span style="font-family: 標楷體; color: #C0504D">得其始，其源可知也。</span><span style="font-family: 新細明體,serif; color: #C0504D">治紀以知善敗之端。</span><span style="font-family: 標楷體; color: #C0504D">得其紀，其端可知也。</span><span style="font-family: 新細明體,serif; color: #C0504D">故虛靜以待令，令名自命也，令事自定也。虛則知實之情，靜則知動者正。有言者自為名，有事者自為形，形名參同，君乃無事焉，歸之其情。故曰：君無見其所欲，君見其所欲，臣自將雕琢；</span><span style="font-family: 標楷體; color: #C0504D">臣因欲雕琢以稱之。</span><span style="font-family: 新細明體,serif; color: #C0504D">君無見其意，君見其意，臣將自表異。</span><span style="font-family: 標楷體; color: #C0504D">君見其意，臣因其意以稱之。</span><span style="font-family: 新細明體,serif; color: #C0504D">故曰：去好去惡，臣乃見素，去舊去智，臣乃自備。</span><span style="font-family: 標楷體; color: #C0504D">好惡不形，臣無所效，則戒而自備。</span><span style="font-family: 新細明體,serif; color: #C0504D">故有智而不以慮，使萬物知其處。有行而不以賢，觀臣下之所因。有勇而不以怒，使&#32675;臣盡其武。是故去智而有明，</span><span style="font-family: 標楷體; color: #C0504D">去君智則臣智自明。</span><span style="font-family: 新細明體,serif; color: #C0504D">去賢而有功，</span><span style="font-family: 標楷體; color: #C0504D">去君賢則臣事以功。</span><span style="font-family: 新細明體,serif; color: #C0504D">去勇而有強。</span><span style="font-family: 標楷體; color: #C0504D">去君勇則臣武自強。</span><span style="font-family: 新細明體,serif; color: #C0504D">&#32675;臣守職，百官有常，因能而使之，是謂習常。故曰：寂乎其無位而處，浮乎莫得其所。明君無為於上，&#32675;臣竦懼於下。明君之道，使智者盡其慮，而君因以斷事，故君不窮於智。</span><span style="font-family: 標楷體; color: #C0504D">用臣智，故智不窮。</span><span style="font-family: 新細明體,serif; color: #C0504D">賢者&#21201;其材，君因而任之，故君不窮於能。有功則君有其賢，有過則臣任其罪，故君不窮於名。是故不賢而為賢者師，</span><span style="font-family: 標楷體; color: #C0504D">君雖不賢，為賢臣之師。</span><span style="font-family: 新細明體,serif; color: #C0504D">不智而為智者正。</span><span style="font-family: 標楷體; color: #C0504D">為臣之正。</span><span style="font-family: 新細明體,serif; color: #C0504D">臣有其勞，君有其成功，</span><span style="font-family: 標楷體; color: #C0504D">君取臣勞，以為己功。</span><span style="font-family: 新細明體,serif; color: #C0504D">此之謂賢主之經也。</span><span style="font-family: 標楷體; color: #C0504D">經，常法也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　<span style="color: #C0504D">道在不可見，</span></span><span style="font-family: 標楷體; color: #C0504D">君道必使臣不可見也。</span><span style="font-family: 新細明體,serif; color: #C0504D">用在不可知。虛靜無事，以闇見疵。見而不見，聞而不聞，知而不知。知其言以往，勿變勿更，以參合閱焉。官有一人，勿令通言，則萬物皆盡。</span><span style="font-family: 標楷體; color: #C0504D">各令守職，勿使相通。情既相猜，則自盡矣。</span><span style="font-family: 新細明體,serif; color: #C0504D">函掩其跡，匿其端，下不能原。去其智，絕其能，下不能意。保吾所以往而稽同之，謹執其柄而固握之。絕其能望，破其意，毋使人欲之。</span><span style="font-family: 標楷體; color: #C0504D">執柄固，則人意望絕也。</span><span style="font-family: 新細明體,serif; color: #C0504D">不謹其閉，不固其門，虎乃將存。</span><span style="font-family: 標楷體; color: #C0504D">權柄不固，則篡國之虎因而存矣。</span><span style="font-family: 新細明體,serif; color: #C0504D">不慎其事，不掩其情，賊乃將生。弒其主，代其所，人莫不與，故謂之虎。處其主之側，為姦臣，聞其主之忒，故謂之賊。散其黨，收其餘，閉其門，奪其輔，國乃無虎。大不可量，深不可測，同合刑名，審驗法式，擅為者誅，國乃無賊。是故人主有五壅：臣閉其主曰壅，臣制財利曰壅，臣擅行令曰壅，臣得行義曰壅，臣得樹人曰壅。臣閉其主則主失位，臣制財利則主失德，臣擅行令則主失制，臣得行義則主失名，臣得樹人則主失黨。此人主之所以獨擅也，非人臣之所以得操也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif">　　</span><span style="font-family: 新細明體,serif; color: #C0504D">人主之道，靜退以為寶。不自操事而知拙與巧，不自計慮而知福與咎。是以不言而善應，不約而善增。言已應則執其契，事已增則操其符。符契之所合，賞罰之所生也。故&#32675;臣陳其言，君以其言授其事，以事責其功。功當其事，事當其言則賞。功不當其事，事不當其言則誅。明君之道，臣不陳言而不當。是故明君之行賞也，曖乎如時雨，百姓利其澤。其行罰也，畏乎如雷霆，神聖不能解也。故明君無偷賞，無赦罰。賞偷則功臣墮其業，赦罪則姦人易為非。是故誠有功則雖疏賤必賞，誠有過則雖近愛必誅。近愛必誅，則疏賤者不怠，而近愛者不驕也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">韓非子卷之一竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 標楷體; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體,serif; color: #C0504D; background: lime">
		#</span><span lang="EN-US" style="font-size: 9.0pt; font-family: 新細明體,serif; color: #C0504D; background: lime">1</span><span style="font-size: 9.0pt; font-family: 新細明體,serif; color: #C0504D">張榜本有『以逆攻順者亡』六字，據補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#2</span><span style="font-size: 9.0pt; font-family: 新細明體,serif; color: #C0504D">趙用賢本『禓』作『禓』，據改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#3</span><span style="font-size: 9.0pt; font-family: 新細明體,serif; color: #C0504D">依上句句式，此處脫『率天下西面以與秦為難』十字，據俞樾校補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#4</span><span style="font-size: 9.0pt; font-family: 新細明體,serif; color: #C0504D">張榜本、趙用賢本『可』作『河』，據改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體,serif; color: #C0504D; background: lime">
		#5</span><span style="font-size: 9.0pt; font-family: 新細明體,serif; color: #C0504D">凌瀛初本無『強』字，當衍，據刪。<span lang="EN-US"><br>
		<span style="background: lime">#6</span></span>張榜本『能』作『難』，注文亦作難，據改。<span lang="EN-US"><br>
		<span style="background: lime">#7</span></span>此字上脫『以』字，據陳奇猷本補。<span lang="EN-US"><br>
		<span style="background: lime">#8</span></span>此處脫『天下』二字，據陳奇猷說補。</span><span lang="EN-US" style="font-size: 9.0pt; font-family: 新細明體,serif"><br>
		<span style="color: #C0504D; background: lime">#9</span></span><span style="font-size: 9.0pt; font-family: 新細明體,serif; color: #C0504D">據文意，此『忘』字當作『亡』，故改。<span lang="EN-US"><br>
		<span style="background: lime">#10</span></span>趙用賢本『人』下有『下』字，據文意當補。<span lang="EN-US"><br>
		<span style="background: lime">#11</span></span>趙用賢本、張榜本『轉』作『韓』，道藏本作『轉』誤，今校正。<span lang="EN-US"><br>
		<span style="background: lime">#12</span></span>『臣』下舊有『聞』字當衍，據陳奇猷本刪。<span lang="EN-US"><br>
		<span style="background: lime">#13</span></span>『見』藏本誤作『光』，據陳奇猷本改。<span lang="EN-US"><br>
		<span style="background: lime">#14</span></span>藏本舊作『人』字當為『仁』字之誤，據陳奇猷說改。<span lang="EN-US"><br>
		<span style="background: lime">#15</span></span>凌瀛初本、迂評本此處有『位之至尊也，主威之重，主勢之隆也。』十四字，道藏本原脫，今補。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
