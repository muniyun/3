<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 24.0pt; font-family: 新細明體; color: #800000">天原發微</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 標楷體">
		經名：天原發微。宋鮑雲龍撰。十八卷。底本出處：《正統道藏》太清部。參校版本：影印（文淵閣）《四庫全書》本。</span></font></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt">
		<span style="font-size: 18.0pt; font-family: 新細明體,serif; color: #943634">
		天原發微卷之十五</span></p>
		<p style="margin:0cm;margin-bottom:.0001pt">
		<span style="font-family: 新細明體,serif; color: #943634">魯齋鮑雲龍景翔編著虛谷方回萬里校正</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">二中</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#943634">
		　　一二三四五六七八九十者，天地之全數也。五六者，天地之中數也。五居天中為生數之主，六居地中為成數之主。五又日陽中者，以其居一三七九之中也。六又日陰中者，以其居二四八十之中也。以天地總數言之，五五也，五六也，五十有五而虛其五，則為天數。中於五，餘得五十，是為大衍之數。五十有五而虛其六，則為地數。中於六，餘用四十有九，是為蝶著之數。此二中之數，流行天地問。得其中者，正而吉。過與不及者，<span lang="EN-US" style="background: lime">#1</span>失而凶。</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		邵子曰：天地之本起於中。人居天地之中，心居人之中。日中則盛，月中則盈。故君子貴時中也。</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#943634">　　太極&#65287;分為天地。在天地則為人，在人則為心。人者，天地之心。人心中自具一天地。聖人出而建中作極，則能為天<span lang="EN-US" style="background: lime">#2</span>地立心，俾天下皆歸于中焉。所以輔相財<span lang="EN-US" style="background: lime">#3</span>成而與天合。是故天以午為中，地以子為中。陽以卯<span lang="EN-US" style="background: lime">#4</span>為中，陰以酉為中。天地無一息而違乎中也。語曰：日中則移，月滿則虧。侈而虧則偏矣，此君子所以貴時中。</span><span lang="EN-US" style="font-family: 新細明體,serif; color: #943634"><br>
		</span><span style="font-family:標楷體;color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		《易大傳》言天地數五十有五，大衍數五十。<span lang="EN-US"><br>
		</span></span><span style="font-family:標楷體;color:#943634">
		　　天數二十五，五其五也。地數三十，六其五也。小衍為十，兩其五。大衍五十，十其五。愚按：董銖有言皆不過五。五為數，祖參天兩地，三陽二陰，錯綜數之皆五。三其三，三其二，老陰老陽數皆五。兩其三，一其二，少陰之數五。兩其二，一其三，少陽之數五。自一五行至九五，福凡四十<span lang="EN-US" style="background: lime">#5</span>有五。九章之數皆五也。此《圖》、《書》皆以五為數之宗祖也。所以氣有五行，人有五常，天有五星，地有五嶽，樂有五聲，釆有五色。以至於施為五教，秩為五禮，服為五章，罰為五刑，食有五味五穀，兵有五兩卒乘。皆統於五之天中也，可知矣。</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		朱子曰：《堯典》言期三百六旬有六日。《康絀嬰言越五六日至旬時。<span lang="EN-US"><br>
		</span></span><span style="font-family:標楷體;color:#943634">
		　　卦有六爻，月有五六三十日。六日生明，六日上弦，六日始望。又六日生魄，又六日無功。子至巳六陽月，午至亥六陰月。五與六相乘而成變化。故兩其六為十二月，三其六為十八變，四其六為二十四氣，六其六為一年之數。以至人有六德六行六藝，器有六尊六彝六豆六篷，樂有六律六呂，周官有六典六官，王后有六服。又食用六穀，膳用六牲，飲用六清，羞用百二十品，醬用百二十甕，鼎用十有二物，皆六也。以五統六，以六偶五，所以萬變而不失其地中之六也。</span><span lang="EN-US" style="font-family: 新細明體,serif; color: #943634"><br>
		</span><span style="font-family:標楷體;color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">朱子曰：天地之數，以六為節。<span lang="EN-US"><br>
		</span></span><span style="font-family:標楷體;color:#943634">
		　　六陽極矣，生一陰以節之而不使之過。六陰極矣，生一陽以節之而不</span><span style="font-family: 標楷體; color: #943634">使之長。節日天地節，而四時成；子午分。天地四時八節成一年，是節之大者。六而十二，二十四而七十二，是節之小者。日分晝夜，數分跳納，各成十二。而用二百二十四者，皆以六為節也。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">《易》數六十。<span lang="EN-US"><br>
		</span></span><span style="font-family: 標楷體; color: #943634">
		　　三十六老陽之數，對二十四老陰之數，共為六十。三十二少陰之數，對二十八少陽之數，亦共六十。十甲十二辰，奏到六十。鍾律五聲十二律，積到六十。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">邵子曰：幹以六終，支以五終。<span lang="EN-US"><br>
		</span></span><span style="font-family: 標楷體; color: #943634">
		　　內傳黃帝命大橈作甲子，占斗魁所建。作甲乙名日，日幹。作子丑名月，日支。支幹相配成六旬。愚按：生於五者終於六，生於六者終於五。五即十幹<span lang="EN-US" style="background: lime">#6</span>，六即十二支。二六相偶為十二，五六相乘為三十。陽數以三十起，故一月有三十日，一世有三十年。陰數以十二起，故一日有十二辰，一年有十二月。以一年之月而三十之，則有三百六十日。以一年之日而十二之，則有四千三百二十時。十二三十互相加乘，皆本於五與六而推得之。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		《潛虛》以天之中數。五五相乘為二十五，地之中數，五六相乘為三十。合五十有五為玄虛，生成之數。<span lang="EN-US"><br>
		</span></span><span style="font-family: 標楷體; color: #943634">
		　　生數一二三四五，五居天中而在六前。成數六七八九十，六居地中而在五後。一五成六水，二五成七火，．三五成八木，四五成九金，五五成十土。水有原委，火有熒眾；木有本末，金有卯刃，土有基冢，皆不出五六。陽中五，因五為十。陰中六，因六為十二。康節取此二中，以作《皇極歷世》之書，所以明大中至正之理。馬、邵二公，朝夕相與講明，玄虛之學粹矣。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		天之運行，小則以五六而變，大則以六十而變。<span lang="EN-US"><br>
		</span></span><span style="font-family: 標楷體; color: #943634">
		　　以卦氣參之，一月五卦，一卦六爻，五六三十。陽六陰六，十二支行乎十二月三百六十日之中。此以小運而進退六日也，是故小運以六而變。六十變通餘分，亦成三百六十也。天道以六而變，叉有餘分，六日歷六辰也。子以後六時為進，午以後六時為退。又以六甲參之，或六月而一變，或六年而一變，或六十年而一變，或三百六十年而一變。是故大運以六十而變，六變通餘分，得三百六十六。大則六十年一變者，甲子甲午各一世也。小則六月一變者，子以後六月為長，午以後六月為消。六年一變，六氣之數。六十年一變，五運之數也。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		西山蔡氏曰：天數中於五，地數中於六。天有陰陽，二其五為十。合三與七，一與九，亦十也。地有剛柔，故二其六為十二，合四與八，二與十，亦十二也。十干者，五行有陰陽也。十二支者，六氣有剛柔也。五行六氣，實一氣也。<span lang="EN-US"><br>
		</span></span><span style="font-family: 標楷體; color: #943634">
		　　五行在天則為五氣，雨暘寒燠風也。在地則為五質，水火木金土也。在天為雨，在地為水。在天為暘，在地為火。水火有氣，而雨暘有質。雨暘天交地，水火地交天也。二變而三不變。二得陰陽之正，三得陰陽之雜。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">左氏民有好惡喜怒哀樂，生乎六氣。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">
		　　民稟陰陽風雨晦明之氣以生，陰為金，風為土，雨為木，晦為水，明為火也。好生於陽，惡生於陰，喜生於風，怒生於雨，哀生於晦，樂生於明。是以天有六氣，降生五味。人食五味，應天六氣。哀有哭泣，樂有歌舞，喜有施舍，．怒有戰鬥。喜生於好，怒生於惡。哀樂不，<span lang="EN-US" style="background: lime">#7</span>失，乃能協天地之性，是以長久。愚按：人之氣稟不齊，剛失太剛，柔失太柔，須先克治。其偏處有一等人，非常剛烈，是值陽氣多。有一等人極是軟懦，是值陰氣多。有人躁暴忿戾，是值陽氣之惡者。有人狡譎姦險，此又值陰氣之惡者。有人性圓，一撥便轉也。有一等人愚拗，雖一句善言，也說不入，與禽獸無異。都是氣稟如此，不是陰陽氣自。惡只<span lang="EN-US" style="background: lime">#8</span>是分合轉移，齊不齊中，便自然成碎駁喜惡爾。故曰：天地人均一氣也。天反時為災，地反物為妖。昔民反德為亂，有以感動天地而為妖爾。韋物失性反常，即是妖也。史<span lang="EN-US" style="background: lime">#9</span>氏曰：妖災者，水旱飢饉，寒暑不時，雷雹為厲，日月薄蝕，彗孛飛流。暈側背穴辭抱再虫，蠟蜆實錯隊歷<span lang="EN-US" style="background: lime">#10</span>山崩地震；陽伏而不能出，陰迫而不能升。六氣結為妖葉，禍癘青祥，皆反常以害民性。然則轉逆氣為和氣者，惟在人君，致中和以位天地爾。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">陽復<span lang="EN-US"><br>
		</span></span><span style="font-family: 標楷體; color: #943634">　　五月詬<span lang="EN-US" style="background: lime">#12</span>一陰生，為坤之初爻。六月遁，二陰生。七月否，三陰生，內成三畫之坤。八月觀，四陰生。九月剝，五陰生。積至十月坤之上爻，六陰滿足，則其數窮而反于七。又變坤之初爻為陽，其卦名復，自娠遁否觀剝坤至復，几七變，故云七日。此大《易》之本旨，先儒之正說也。而《正義》又引六日七分之說，與鄭司農引《易緯》同，卦氣備矣。且曰：仲尼之緯分明，輔嗣之注若此。康成之說，其可通乎。然則二說奈何？曰：皆是也。《易》含萬象，隨時變易，以從道無不可。釋先聖經，當從先儒正說。以七日為七月可也。本卦氣以正周天之度，用六日七分亦無不可，今並存之，以俟來哲。但孔釋王傳云：天之陽氣絕滅之後，不過七日復生。絕滅二字，未免有疑。陽氣雖微，何嘗絕乎。又，王沬說自五月至十一月，其日之歷行天七，舍陽氣乃復。非也。殊不知周天二十八，舍日行一度為一日，行一舍與月合朔為一月。要之日行七舍，則是七月，安得變月言日。取日行一舍，以稱一日乎。七日七月之辨，先儒詳矣。愚謂：十月剝去一陽，自娠至坤，六陽數盡。至十一月子半一陽生，以陽為主，并前數之。故曰：七日來復。七日，即七月也。以陰為主，故稱月。自五月至十月，長成六陰，止是六月。故此稱七日者，表而出之，亦見崇陽之義。</span></p>
		<p style="margin:0cm;margin-bottom:.0001pt" align="left">
		<span lang="EN-US" style="font-family: 新細明體,serif; color: #943634">&nbsp;</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">復之說有三，理則一。</span></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#943634">
		　　濂溪就坤上歸來處說復，故曰：利貞。誠之復說與王弼同。伊川就動處元字頭上說復，故曰：動之端。乃見天地之心。康節就動靜中問說復，故曰：一動一靜之問。朱子謂道理只是一般，但所指地頭不同爾。以復卦言，下面一爻正是動。如何說靜，得觀雷在地中之象。則伊說為正。</span><span lang="EN-US" style="font-family: 新細明體,serif; color: #943634"><br>
		</span><span style="font-family:標楷體;color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">復之分有三，爻則六。<span lang="EN-US"><br>
		</span></span><span style="font-family:標楷體;color:#943634">
		　　朱子曰：天地有陰則有復，眾人有惡則有復，聖人則無復。愚亦謂：眾人有復，賢人不遠復，小人迷復。或問朱子曰：寂然至靜之中，有一念之動，此便是復否？曰：您地說不盡，有善惡之復，有動靜之復，兩樣要各看得分曉。愚謂聖人之心與造化為徒。赤子不失，天理渾然。初無問斷，孰得以窺其起滅之處，是謂無復。日一晝桔亡，膠膠擾擾，而惻隱羞惡之心，躍然於一悟之頃。此善惡之分為陰陽也。或一念之動，生於寂然至靜之中，又動靜之為陰陽也。人之一心，本自虛明不昧。因其靜極而動，知其為良心而充廣之，則為善鈴充其量。因其動中有靜，鈴察其有不善而摧抑之，則除惡鈴去其根。如此則人慾盡去，而天理常存。亦可自有復，而希聖人之無復矣。以復之六爻推之，初九不遠復。仲尼以顏子當之，餘五爻不指其人者，蓋寓勸戒於不言之表，誠齋則露矣。謂子夏聞過而休復，曾子日省，伯玉歲省為頻復。夷之為獨復，周突&#8226;漢元為敦復。疑未當，盧杞為迷復之凶得矣。愚以為迷復之下，為敦獨頻休。即朱子所謂眾人之有復者。雖品有優劣，終不若顏子知幾之學。一日克己，天下歸仁。露卷．而天空也。聖人教人，止舉其上。其次，姑循序而言之。</span><span lang="EN-US" style="font-family: 新細明體,serif; color: #943634"><br>
		</span><span style="font-family:標楷體;color:#943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">《象》曰：七日來復，天行也。<span lang="EN-US"><br>
		</span></span><span style="font-family:標楷體;color:#943634">
		　　七日說見前。程子曰：天之運行，如是消長相因<span lang="EN-US" style="background: lime">#15</span>天之理也。橫渠子曰：七日晝夜相繼，元無繼續之時。又曰：終則有始，天行也，何嘗有息。正以靜，有何程期？此是靜中之動，動而不窮。又有甚，首尾起滅，自有天地迄于今。蓋為靜而動，天則無心無為，無所主宰。常然如此，有何休歇？苟造作安排而靜，則安能久然，又從此去。朱氏曰：剝極成坤，陽降而入坤。極而動，陽升而出，陽涉六陰。極而反初，日也，月也，歲也。天地五行之數，所不可違。而叉日七日，明律歷之元也。故日月五星，始於牽牛。氣始於夜半，歷始於冬至。律始於黃鍾。子雲得之，為八十一首，以盡一元六甲三統九會二百四十二章之數。邵雍得之，明日月星辰元會運世，以窮天地消長無極之數。愚謂：程子說天行消長之理簡而約。張子說得氣象大，謂陽氣流行，雖窮冬未嘗絕，皆以乾坤生生之理推之。若漢上則專以數明理。指七日以推律歷卦氣之元，冬至子半之說。且引《太玄》、《皇極經世》以廣之。是知復非止可</span><span style="font-family: 標楷體; color: #943634">以明理，又可以該數也。朱子有言：天地本一氣之流行。而有動靜耳，以其流行之體統而言，則但謂之乾而無不包。以動靜分之，則為陽奇陰隅。雖大而天地日月星辰，細而歲月日時寒暑晝<span lang="EN-US" style="background: lime">#16</span>夜，無不包也。此復之陽來陰往，所以該天行終始之義備矣。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">《易</span><span lang="EN-US" style="font-family: 'New MingLiu',serif; color: #943634">·</span><span style="font-family: 新細明體,serif; color: #943634">繫》曰：復小而辨於物。<span lang="EN-US"><br>
		</span></span><span style="font-family: 標楷體; color: #943634">
		　　一陽萌於黃官，在群陰下，其初如絲髮之細。與眾陰卻不相亂，如黑暗中一點白。白則能辨，眾黑不能掩其白。如日未出于地，地中亦藏他不住。以人事觀之，如顏子雖愚，三千弟子中未嘗不稱其賢。故朱子、曰：人之善端方萌，雖小而眾惡卻遏他不得者是也。徐氏曰：復者反善之幾，能於念慮之萌，人所不知，己所獨知之，處審其幾而復於善焉。當義則為君子，違理則為小人。於此而不明辨，夫物則差毫釐而謬千里矣。可不畏哉？</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		程子曰：陽無可盡之理，變於上則生於下。無問可容，息也。剝盡則為純坤，豈復有陽乎。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">
		　　以卦配月，則當十月。以氣消息言，陽剝為坤，陽來為復，陽未嘗盡也。故十月謂之陽月，恐疑其無陽也。程伯子謂：息訓生一事，息則一事生，中問無問斷。朱子又謂：剝盡為坤，一陽下面便生不曾斷續。見天地無休息處，且如一月三十日，以復之一陽分三十分。他便從三十箇日頭上，逐分累起。從小雪後十月，中氣便日生一分。上面燈得一分，下面便生一分。凡陰陽之生，一爻當一月，得滿三十日，方滿那腔子做得一畫成。今坤卦非是無陽，始生甚微。未滿那腔子做一畫未成，非坤卦純陰無陽也。此不是深奧事，伊川不分明說與人。令人做一場大事，看當初欠說得幾句，漸消漸長，陰陽不相離之意。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		朱子曰：復之一陽，不是頓然便生，乃是坤卦積來<span lang="EN-US"><br>
		</span></span><span style="font-family: 標楷體; color: #943634">
		　　不是冬至子之半，一陽方生。正是及子之半，結算那一陽方成。子半後第二陽方生，漸成二陽。過一月，方成臨。朱子又謂：自觀至剝三十日，剝方盡。自剝至坤三十日，方成坤。三十日陽漸長，到冬至日方是一陽。第二陽方此生去陰剝，每日剝三十分之一，一月方剝得盡。陽長每日長三十分之一，一月方長得成一陽。剝時一日十二刻，亦每刻中漸漸剝全。一日方剝得三十分之一，陽長之漸，亦如此長<span lang="EN-US" style="background: lime">#17</span>，卻以月弦望，便見陰陽逐旋如此生。陰不會一上剝，陽不會一上長。九月陰極，陽巳下生，但未成體。六陽成六段，一段又分三十<span lang="EN-US" style="background: lime">#18</span>。小段亦須分毫積起，冬至方成一爻。剝上九一畫，分為三十分。一日剝一分，至九月未方盡。陰亦然。以央<span lang="EN-US" style="background: lime">#19</span>娠推之可見，但聖人不言爾。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">又曰：天地中問，氣有六層。<span lang="EN-US"><br>
		</span></span><span style="font-family: 標楷體; color: #943634">
		　　此氣升降上下。十一月冬至從下面第一層生起，直至第六層。上至天為四月，陽氣纔生足便消。只是這一氣升降，循環不已。往來六層之中，發生都是箇陽氣。陽長一分，又不是討箇陰來，那陽消處便是陰。工故陽來為復，復便是本來物事。陰來為垢，垢是偶然相遇。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">又曰：復之卦，下面一畫便是動。<span lang="EN-US"><br>
		</span></span><span style="font-family: 標楷體; color: #943634">
		　　程子曰：自古儒者皆言靜見天地之心，惟某言動見天地之心。或曰：莫是於動上求靜否？曰：固是。然最難於喜怒哀樂未發之前，謂之靜則可，如何下得箇動字。然靜中須言物始得，這裹面便是難處賢。且謂靜時如何？曰：謂之無物固不可，然自有知覺處。既有知覺，卻是動也，怎生言靜。善言心者，即此可以觀天地之心。愚謂：若思慮末起<span lang="EN-US" style="background: lime">#20</span>之時，不謂之靜不得。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		朱子曰：天運流行，本無一息問斷，豈解一月無陽。然既足則又變，既變則又化。大關一歲一月，小關一日一時，莫不皆然。<span lang="EN-US"><br>
		</span></span><span style="font-family: 標楷體; color: #943634">
		　　如木之黃落纔落，時萌芽已生了。如木之冬青者，又先生萌芽，而後舊葉方落<span lang="EN-US" style="background: lime">#21</span>。若論變時，天地無時無變，非惟一歲有變，月亦有之。非惟一月有變，日亦有之。非惟日有變，時亦有之。但人不知爾。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">
		或問：頓果不食。曰：只不食，便有生之理。伊川所謂：陽無可盡之理，變於上則生於下。上九，老陽在上頓果象。先儒桃仁杏七之說。謂：校子裹面仁，種之即生，故謂之七。仁者，天地生物之心，不是死底物事。《易》惟復卦與乾卦言七，見天地生物之心。自娠一陰消，乾進至六五極矣。乾為木果，陽精結實於上，碩果為結實之大者，剝極則見焉。窮上反下，艮卦覆轉來，即為復。陽生地中，又滋長而為乾。此碩果不食之象也。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">
		程子曰：復言七日來復，物極必反。理須如此，有生必有死，有始必有終。<span lang="EN-US"><br>
		</span></span><span style="font-family: 標楷體; color: #943634">
		　　其曰：屈伸往來只是理，不叉將既屈之氣為方伸之氣。自然不息，凡物散其氣叉盡。無復歸來，本原之理。天地如洪爐，消爍亦盡<span lang="EN-US" style="background: lime">#22</span>。況既散之氣，豈復在造化，自是生氣焉。用此已散之氣哉，如海潮‘。然日出則涸，月出則生，非是將已涸之水為潮。朱子謂：七日只取七義，八月有凶。天取八義，謂之來復。終不是已往之陽，重新將來，復生舊底。已自過了這裹，自然生出來。夫<span lang="EN-US" style="background: lime">#23</span>大德敦化而川流不息，豈假夫既消之氣以為方息之資也哉。亦見其絕於彼而生於此，而因以著其往來之象爾。</span><span lang="EN-US" style="font-family: 新細明體,serif; color: #943634"><br>
		</span><span style="font-family: 標楷體; color: #943634">　　</span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">蔡氏曰：陽消自建午之月而為<span lang="EN-US" style="background: lime">#24</span>剝，至建子之月而為復。卦經七爻，月經七月。．不言月而言日，猶《詩莖一。一之日二之日也。<span lang="EN-US"><br>
		</span></span><span style="font-family: 標楷體; color: #943634">
		　　簾山郭氏言：乾之初九復于甲子，歲功之出起于冬至之夜半。七政之行，復于牽牛之初，以至曆律之紀。四時之序，無不及於此者，所以黃鍾為萬事本也。故陽一升而萬物生，陰一升而萬物死。其反其復，終於六位而時成。《易》以靜為本，天地以無心為心。靜以法坤，動以法震。雷在地中，靜之終而動之始也。復主動而非靜，娠主靜而非動。實齋李氏又謂：一陰生於午，而日行南陸。纔行到南至處便復，纔復便一陽生於子，而日行北陸是為冬至。然陽之初，復如絲髮之微，未足以有為。必歷七日，而後得少陽之數於一陽，十五分而得三分半，此則陽少壯而可以有為也。故曰：七日來後，天行也。貞下起元而生，生不可禦。惟草木零落而果實墜地，則勾萌甲坼而生意復回。豫之順以動，理先於氣也。復之動以順行，氣先於理也。劉氏曰：天行纏次十有二，陰行其六，陽行其六。當於陰六陽失位而至於七，則陽復本位。此周天十二次，環輪反復，其數如此，施之於年月日時並同。漢上曰：以乾坤二卦消息之象推之，一日自午時至夜半而復得子時，一年自五月至十一月而復得子月。以一紀言之，自午歲几七歲而復得子歲。天道運行，自然如此，合為一紀。分為歲月日時，莫不皆然。故六十卦當三百六十日，而兩卦相去，皆以七日。聖人所以存七日來復於復卦者，以明卦氣也。或問愚曰：邵子二至呼吸如何？曰：冬至後為呼，夏至後為吸。呼則萬物出，吸則萬物入。一歲一呼吸，天地大闔闢。子後夜半呼，午後哺前吸。呼吸合陰陽，在人為一個。人於一日一夜問，亦有一萬三千六百息。晝呼應萬事，夜吸萬籟寂。天地歸一身，呼吸由語默。復詬互往來，陽升陰始屈。是以一元十二萬九千六百年，其在大化流行中，亦不過一年之頃<span lang="EN-US"><br>
		<br>
　</span></span></p>
		<p style="margin:0cm;margin-bottom:.0001pt" align="left">
		<span style="font-family: 新細明體,serif; color: #943634">天原發微卷之十五竟</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">1</span>原衍一與』字，據《四庫全書》本刪。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">2</span>『天』，原作『不』，據《四庫全書》本改。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">3</span>『財』，《四庫全書》本作『裁』。<span lang="EN-US"><br>
		</span>＃<span lang="EN-US">4</span>『卯』，原作『叩』，據《四庫全書》本改。<span lang="EN-US"><br>
		</span>＃<span lang="EN-US">5</span>『十』，原作『一』，據《四庫全書》本改。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">6</span>『幹』，原作『午』，據《四庫全書》本改。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">7</span>『不』，原作『生』，據《四庫全書》本改。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">8</span>『只』，原作『口』，據《四庫全書》本改。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">9</span>『史』，原作『吏』，據《四庫全書》本改。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">10</span>《四庫全書》本無『暈金……隊歷』句。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">11</span>『地震』，《四庫全書》本作『川竭』，又多－胎殯卯殮』四字。</span></p>
		<p style="margin:0cm;margin-bottom:.0001pt" align="left">
		<span style="font-family: 標楷體; color: #943634">＃<span lang="EN-US">12</span>『娠』，原作『始』，據《四庫全書》本改。<span lang="EN-US"><br>
		</span>＃<span lang="EN-US">13</span>『寶』，《四庫全書》本作『襄』。<span lang="EN-US"><br>
		</span>＃<span lang="EN-US">14</span>『卷』，《四庫全書》本作『捲』。<span lang="EN-US"><br>
		</span>＃<span lang="EN-US">15</span>『因』，原作『固』，據《四庫全書》本改。<span lang="EN-US"><br>
		</span>＃<span lang="EN-US">16</span>『晝』，原作『登』，據《四庫全書》本改。<span lang="EN-US"><br>
		</span>＃<span lang="EN-US">17</span>此句《四庫全書》本作『亦是如此』。<span lang="EN-US"><br>
		</span>＃<span lang="EN-US">18</span>『十』，原作『小』，據《四庫全書》本改。<span lang="EN-US"><br>
		</span>＃<span lang="EN-US">19</span>『夫』，原作『夫』，據《四庫全書》本改。<span lang="EN-US"><br>
		</span>＃<span lang="EN-US">20</span>原脫『起』字，據《四庫全書》本補。<span lang="EN-US"><br>
		</span>＃<span lang="EN-US">21</span>『落』，原作『萌』，據《四庫全書》本改。<span lang="EN-US"><br>
		</span>＃<span lang="EN-US">22</span>此句《四庫全書》本作〔雖生物消爍亦盡』。<span lang="EN-US"><br>
		</span>＃<span lang="EN-US">23</span>『夫』，原作『天』，據《四庫全書》本改。<span lang="EN-US"><br>
		</span>＃<span lang="EN-US">24</span>『為』，《四庫全書》本作『漸』。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
