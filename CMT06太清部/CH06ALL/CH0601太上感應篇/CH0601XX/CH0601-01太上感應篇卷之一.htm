<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0 0cm;line-height:150%; margin-bottom:0"><b>
		<span style="font-size: 24.0pt; font-family: 新細明體; color: #C0504D">太上感應篇</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #C0504D">
		經名：太上感應篇。原題宋李昌齡傳，宋鄭清之贊。三十卷。底本出處：《正統道藏》太清部。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: maroon">
		太上感應篇卷之一</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">李昌齡傳　鄭清之贊</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">太上曰：禍福無門，唯人自召。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">傳曰：一念未起，則方寸湛然，有同太虛。何者為善，何者為惡，及一念纔起，趣向不同。善惡既殊，禍福即異。此太上所以言：禍福無門，唯人自召也。大抵一念起處，即禍福之門。篇中之言，皆其事也。昔衛仲達初為館職，被攝至冥司。冥官命吏呈其善惡，二錄比至，則惡錄盈庭，而善錄纔如筋。小官色變，索秤稱之。既而，小軸乃能壓起惡錄，地為冬動。官乃喜曰：君可出矣。仲達曰：某未四十，安得過惡如是之多乎？官曰：不然，但一念不正，此即書之，不待其犯也。仲達曰：然則小軸中，所書何事？官曰：朝廷嘗大興工役，修三山石橋。君上疏諫止之，此&#35532;&#34241;也。仲達曰：某雖言之朝廷，初不從於事，何益而能有如是之力乎？官曰：朝廷雖不從，然念之在君者，已是向使聽從，則君善力何止如是，將見乘此而立獲度世矣，尚安得而攝君乎。奈何惡念太多，力已減半，不可復望大拜後果，止於吏部尚書。鳴乎，仲達之惡，止是空有其念。尚至一旦損盡，合作宰相之福。況本自獧薄，而又多直犯者乎？於此益知，一念起處，信為禍福之門也。是故趙康靖公&#27113;，嘗置缾豆二物，於几案間。每一念起，必隨善惡以豆別之。善則投一白豆於白缾中，惡則投一黑豆於黑缾中。初則黑豆絕多，既而漸少，久而善惡二念都忘，缾豆二物亦俱棄而不用。此蓋消磨，至於瑩徹，無復可以記別者也。嗟乎，世人方寸之間，波瀾萬丈，尚何望如趙康靖之至于瑩徹乎？將見損福，如衛君也。贊曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">福本自求，孽由自作。同出念慮，分為善惡。吉凶感召，影響酬酢。毋待已形，所貴先覺。政力於斯，俯仰無怍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">善惡之報，如影隨形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：善惡之報，而以形影為言者，謂作善得善，作惡得惡，亦猶形之必有影也。昔曹彬忠誠事君，謙恭自處，不急貨利，不樹私恩，振乏絕，恤鰥寡，喜慍莫見。不以富貴驕人，雖帥師征討，未嘗妄殺。初破遂州，諸將皆欲屠城，公獨執為不可。及伐金陵，必先焚香誓眾：城下之日，無得妄殺一人。舉此二端，餘悉可見，前後全活，可勝言哉。又如捨怨而雪昌言，自誣而救全賦，緩決新婚之吏，不傷已蟄之蟲，皆盛德也。是故諸子皆賢，令瑋琮璨繼領旄鉞，少子&#29592;追封王爵，實生光獻太後，以至濟陰生享王爵，子孫昌盛，近世無比。然則為善之報，豈不如影隨形乎？閩中國計使薛文傑，常與內樞密吳英有隙。一日，閩主鏻使巫徐彥視鬼宮中。文傑因令以英將反為對，鏻信而殺英。時英久典閩兵，軍士悅附。聞英&#23491;死，無不切齒。適吳人攻建州，鏻發兵救之。軍既發，乃逗遛不進，必欲得文傑而後行。鏻不得已，以檻車械送。軍士得之，臠食立盡。初文傑之為鏻造此車也，謂舊制無他苦，於是自出新意，車內皆周植鐵鋩，鋩皆內向，使檻送者居中，不得動轉，動即為鋩所刺。其意必有所主，無何未及施用，至是乃身自嘗之。然則為惡之報，豈不如影隨形乎？<span lang="EN-US"><br>
		</span>　贊曰：<span lang="EN-US"><br>
		</span>　<span lang="EN-US">&nbsp; </span>
		理有施報，出於自然。如種五穀。刈獲有年。如植荊棘，久則蔓延。易稱善惡，必以積言。勿以其事，責諸目前。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		是以大地有司過之神，依人所犯輕重，以奪人筭。</span><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 標楷體; color: maroon">
		傳曰：按《北帝大伏魔神咒》等經，下才正北，有一大海，穢惡腥黑，莫測邊際。中有一山，高十萬六千里，上寥碧落，下入風泉，名曰北都羅酆山。山近水面，有一大洞，名曰陰景天宮。周回三萬六千里，中有三十六獄。獄中草木，皆&#31104;自然惡毒之氣，鋒鋩風利，甚於劍戟。主此洞者，名曰太陰天君。助治四人：一曰東斗，斗中生&#28801;君；二曰西斗，斗中成須君；三曰南斗，斗中司禁君；四曰北斗，斗中司命君。此洞之外山上，別有六洞。六天大魔，各主其一，即太陰天君外、六曹也。互相闡報，主執罪罰。六大洞宮之下，又有三小宮官：一曰天官，二曰地官，三曰水官。專主刑名之職，最為追呼要司也。三官之下，又有九令土主，即九州之主也。五嶽府君，二十四&#28801;，乃二十八宿之陰獄。以至河海掾吏，丘陵溪洞主者，各各秉命，列為屬吏。夫酆都者，天地司過之都司也。九令五嶽者，酆都之子司也。令獄以下，所有冥曹，又屬令嶽之子司也。分司列局，因事授職，千千萬萬，何可勝言。不聞嶽司，近又置舉意司乎。其司共有五案六員判官，專主關達人之事始，即人之起意處也。善惡功過，纖悉皆書。既書達於更生虞公，御史呂公，所主之司，此司得之。又復籍為二簿，達於豐道中嶽、定予定奪二司。定予司，則皆青蓮寶座。定奪司，則皆荊棘蒺黎。予本二司，亦自紹興二十八年，置至乾道，八年校幼。以善而僧紀福者，四方上有二千八有六人；以惡而將入荊蒺者，四方卻有八千七百六十一人。便可見其為善者少，而為惡者多也。大抵荊蒺之嶽，端為欺詐姦邪者設，行住坐臥，荊蒺蒙縛，極為，苦楚。鳴呼，今日身被蒙縛，豈不亦猶昔日欺詐姦邪，人被蒙縛乎？若夫減奪之說，則當隨文引證，玆不復載。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">贊曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		天地鬼神，森列昭布。陰誅冥責，列於刀鋸。依過定罪，毫髮不恕。筭既可奪，壽豈難注。不睹不聞，宜益戒懼。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">筭&#20943;則貧耗，多逢憂患。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：道藏《紀筭錄》云：清齊一旬，增筭十紀。清齋一日，增筭十旬。清齋者，心齋也。一經減筭，即為有過之人。貧耗憂患，何所不有。昔奉符令錢若愚，早歲補官，姦險狠愎，在處多不成任。晚益迍蹇，子女淪喪，觸目無聊，因投詞於龍虎山，叩頭禱謝。是夕，夢一神叱曰：汝姦險狠愎，奪筭將盡，尚何謝為。未幾果卒。櫟陽尉郭鄩，官不得調，奇寔迍塞，無所不至。雖至親密友，亦漸疏斥。每僊悶間，即見二物，狀如猿狖，跳躑其旁。心大惡之，祛亦不可，避亦不可。忽一日，乃自言曰：吾乃主世之虛耗者也，君既獲罪，故吾得以擾君，今數滿當去，可享安矣。果如言。此皆減筭則貧耗，多逢憂患者也。鳴呼，與其至此，孰若速自澡雪，無令至此乎。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">贊曰：<span lang="EN-US"><br>
		&nbsp;&nbsp;&nbsp; </span>人之賦壽，如木有根。隨其生植，脩短所存。沃以膏潤，枝條苾芬。乃或戕伐，枯悴日聞。栽培傾覆，天何心云。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">人皆惡之</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 標楷體; color: maroon">&nbsp;&nbsp;&nbsp; </span>
		<span style="font-family: 標楷體; color: maroon">
		傳白：按《七星移度經》，陰匿闇昧，伏姦藏欺，不義不仁，無恩無德，北斗定為大惡人。陰匿暗昧，伏姦藏欺，不義不仁，固大惡；無恩無德，亦大惡歟。大抵無德無恩，則功不及人；陰匿闇昧，伏姦藏欺，不義不仁，則害必及物。其為不善，實皆一也。今為人而至使人皆惡者，必自取也。昔丁晉公與寇萊公，同在政府。天下之人，識與不識，聞萊公之名，則必許為忠；蓋聞晉公之名，則必目為姦諛。聞一善，必以歸萊公，未必皆萊公所為也；聞一不善，必以歸晉公，未必皆晉公所為也。物論如此，而鯨波之設竟如此，豈非功不及人，而害多及物乎？經云：喜集則福生，怨積則禍至，信不誣矣。昔杜祈公知乾州，歲未滿，改知鳳州。二州之民，爭于界上，一曰：我公也，汝奪之。一曰：今我公也，汝何有焉。張忠定再鎮蜀，蜀中之民，無不鼓舞，相慶如赤子之久失父母，知公之來必能復鞠我也，至今尸而祝之，社而稷之。然則二邦之民，所以喜二公者，為何如？鳴呼，與其怨積，孰若喜集，戒哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">贊曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		西子不潔，掩鼻過之。滄浪之濁，潔足是宜。美惡自取，尤人何為。梟獍蝮蠍，唾逐恐遲。愛人不親，反己可知。<span lang="EN-US"><br>
		</span></span><span style="font-family: 新細明體; color: maroon">刑禍隨之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：太虛真人南嶽赤君曰：人若遇我以禍，但以福往，自然福德之氣琤糽顜琚A害氣重殃自生於彼，此學道之大行也。然則刑禍隨者，豈非害氣重殃，琣b於身乎？苟為不然，胡為所至輒與刑禍會也？不聞盧劉之事乎？昔盧嬰氣質文貌，皆足過人，人與之交，必遭橫禍。時元伯和為軍司馬，聞而不信，召與之飲。宴未終，而節度陳少遊已遣軍吏，縛伯和而去矣。或以告少遊，少遊亦不信曰：伯和自當有罪，嬰何預焉，吾將薦而官之。及至潼關，則上已幸奉天矣。又有劉甲者，亦如嬰之為人，人與之交，必及於禍。士子王建，獨謂不然。但人偶有災耳，甲何預焉。甲聞大喜，急往謝之，相與談論，久之乃退。未幾，建遂失火。人因目為鵂鵬，或遇諸途，無不急走遠避，帷恐避之之不速也。嗚呼，盧劉如此，而所至輒如此，赤君之言，豈不然也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span lang="EN-US" style="color: maroon">&nbsp;
		</span><span style="font-family: 新細明體; color: maroon">贊曰：</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		人之隱慝，為於無形。厭然掩覆，更竊美名。高談理義，自詭康清。謂可欺世，永享安榮。孰伺其後，人禍天刑。<span lang="EN-US"><br>
		</span></span><span style="font-family: 新細明體; color: maroon">吉慶避之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：南嶽壽星告太極真人徐來勒曰：若能剋意為善，自然動與福會。然則吉慶避者，豈非不能剋意為善，而至然乎。大抵非吉慶避之，其福德淺薄，自不能與吉慶會也。昔宋太宗作端拱樓，聞董羽善畫龍水，召之使畫於壁。羽用意精妙，半年乃成，自謂天下絕筆。及太宗引嬪御登樓觀賞，無何，太子見龍大驚，立命汙漫，半年工夫，一旦無用。曏使皇子不驚，董羽恩數，豈在明日。范文正公鎮鄱陽，有書生獻詩甚工，自言平生未嘗一飽，可謂天下之至飢者。時士夫盛習歐陽，率更字墨，本直千錢，薦福寺碑，乃其本也。公備紙墨，使匠打千本，俾售于京。無何，震霆暴作，碑遂碎為數片，百萬之錢，一旦失望，曏使碑不擊碎，書生享用，其有窮乎？於此益知吉慶避者，非吉慶避之，其福德淺薄，自不能與吉慶會也。<span lang="EN-US"><br>
		</span>　<span lang="EN-US">&nbsp; </span>贊曰：<span lang="EN-US"><br>
		</span>　<span lang="EN-US">&nbsp; </span>
		淑慝以類，吉凶在人。譬如儀鳳，不棲荊榛。虺蜴之窟，豈產珠珍。冰雪凝沍，寒谷不春。一氣所感，當識其因。<span lang="EN-US"><br>
		</span></span><span style="font-family: 新細明體; color: maroon">惡星災之。</span><span lang="EN-US" style="font-family: 標楷體; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：按《十一曜大消災神咒經》，欲界眾生，不脩正道，不知有五行推運，十一曜照臨，主其災福。至如土火留伏，金木凌犯，羅計孛逆，日月薄蝕，乃至州縣播遷，人民災難，水火蟲蝗，刀兵相犯，悉皆由也。又按《七星神咒經》，天地設位，乃建五行，巡歷天下，察無道之國，觀不祥之人。凡處虛域之內，蠢動含生，命係于天。星辰凌犯，彗孛衝破，遂生兵災，水旱流離。知而逃形，可全自己。逆之遇害，凶釁微生，黎民死亡，淪沉苦海。然則人之有災，要當自省，其可但歸惡於星歟。大抵惡自人為，星因災之。非星之惡，而人心自惡耳。宋景公時，熒惑守心。子韋曰：禍當，君可移於臣。公曰：相所以治國家也。曰：可移於百姓。曰：百姓死，寡人將誰君。曰：可移於歲。曰：歲飢，人餓必死。子韋曰：君有至德之言，三天必三賞君矣。是夕，熒惑退三舍。張士平知青州，忽夫妻失目，因棄官家居，日夜禱謝。一日，忽有一書生踵門曰：吾乃太白星官、五帝星君，以子久志於道，且禱謝勤至，遣吾下降，為子療治。既而不施一劑，惟於宅南，鑿開一井，取水滌之，一滌遂愈。嗚呼，熒惑本主災厄疾病，今也乃能為宋公退舍；太白本主災怪刑律，今也乃能為士平療眼。然則星果惡歟？惜人不知人間，一年三百六十五日，上應周天三百六十五度，度、王一日，皆二十八宿主之。嗚呼，人在世間，日日節節，皆屬星卦主攝，為善不免予福，為惡不免予災，是豈星之惡歟？</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span lang="EN-US" style="color: maroon">&nbsp;
		</span><span style="font-family: 標楷體; color: maroon">贊曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		天道云遠，太空冥冥。我興視夜，瞻彼列星。熒惑退舍，善言足憑。天人相與，如影赴形。視履考祥，甘后之經。<span lang="EN-US"><br>
		</span></span><span style="font-family: 新細明體; color: maroon">筭盡則死。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：按《赤松子中誡經》，人有違犯，皆被本命星辰奏聞上帝，七星六律，四時八風，九宮五行，先令司命奪其筭紀，授以禍殃。然則人有禍殃乃至於死，豈偶然哉？必其作諸不善，奪筭至盡，故至然也。惜人莫悟，浮生短世，膏火相煎，日失一日，彈指便過。況惡習難拔，修行迷惑者多。業識茫茫，無有是處，求之日用，不免與物浮沈蕩然，不反於膠膠擾擾之場。欲其無過，其可得乎？今日以某事，減若干筭；明日以某事，減若干筭。減奪不已，會有盡時。既乏正修，又多過失，一死之後，便有三惡險道，歷然在前，或為畜生，或為餓鬼，或墮地獄，皆未可必。不聞王咨以處官刻核，而死受牛身乎？費宜以操心點劣，而死為餓鬼乎？陳堂以恃蔭凌人，而死墮地獄乎？此皆死有餘責，而淪入三惡者也。孰謂一死便了，更無餘事乎。<span lang="EN-US"><br>
		</span>　<span lang="EN-US">&nbsp; </span>贊曰：<span lang="EN-US"><br>
		</span>　<span lang="EN-US">&nbsp; </span>
		紂有天命，忽焉以亡。文拘羑里，與齡益長。覆卻萬變，善慶惡殃。我命在我，誰云不常。彭殤壽夭，寸心自量。<span lang="EN-US"><br>
		</span></span><span style="font-family: 新細明體; color: maroon">
		又有三台北斗神君，在人頭上，錄人罪惡，奪其紀筭。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：三台共有六星，每台二星。上台司命，中台司功，下台司錄。上帝署為天曹，俾主生死壽夭。人有三魂，上應三台，篇言三尸，上詣天曹，言人罪過，即上詣三台也。若夫北斗，乃紫極都曹，為天地日月江河海之元，合陰陽木火土金水之德，象陳北斗，精應玉清，三界十方，皆所統御，斡旋氣運，斟酌死生。六甲生人，各&#31104;一元之氣，方得囿形為人，具足一軀，皆北斗也。主持人命，使保天年，亦北斗也。又按《九真帝君九陰混合縱景萬化隱天秘訣》，人兩眉間卻入一寸，號曰明堂。北斗帝君、太陰九妃，常處其中。又按《業報因緣經》，七星之氣，常結為一星，在人頭上，去項三尺。其人為善，則光大而明；為惡，則光小而暗。又按《北斗傍通圖》，七真曰：吾每月初三，及二十七日，必一下降，受人醮祭，察人善惡。然則三台北斗，在人頭上，錄人罪名，奪其筭紀，信不誣矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">贊曰：<span lang="EN-US"><br>
		</span>　<span lang="EN-US">&nbsp; </span>
		人之一身，肖貌天地。反而求之，萬物皆備。此心最靈，不行而至。神明所舍，動息弗離。福析禍禳，無乃兒戲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		又有三尸神，在人身中。每到庚申日，輒上詣天曹，言人罪過。</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span lang="EN-US" style="color: maroon">&nbsp;
		</span><span style="font-family: 標楷體; color: maroon">
		傳曰：三尸言人罪過，非獨篇中言之，諸書亦皆言也。一云上尸名彭躓，中尸名彭矯，下尸名彭蹻。一云上尸名青姑，好伐人目；中尸名白姑，好伐人五臟；下尸名血姑，好伐人胃命。一居人頭，能令人多思欲，好車馬；一居人腸，能令人嗜飲食，好恚怒，多忘少氣；一居人足，能令人耽色慾，喜殺害，關節搔擾，五臟踴動。每至庚申日，與身中三魂，上詣天曹，言人罪過。大抵三尸言過，乃其職也。按經所說，修真之人，先當絕去。一云三守庚申三尸伏，七守庚申三尸滅，守者不寐也，不欲三尸得以言其過也。一云寅日三尸遊兩手，當去兩手指甲；午日三尸遊兩足，當去兩足指甲。此名斬三尸，隨所在而去之。嗚呼，與其百守庚申，盡去指甲，孰若清心寡欲，無使三尸所能惱人者數事，得以干吾方寸乎？昔僧契虛，志慕清虛。一日，因山行為異人捧子所導，至稚川仙都。稚川曰：子能絕三彭之仇乎？契虛莫悟。捧子曰：彭者，三尸之姓也，當居人身，伺察善惡。庚申之日，悉錄以聞。然則三尸言過，孰謂不然，內則守心，外則去甲，此修行之初法也。<span lang="EN-US"><br>
		</span>　<span lang="EN-US">&nbsp; </span>贊曰：<span lang="EN-US"><br>
		</span>　<span lang="EN-US">&nbsp; </span>
		柳子罵尸，義正詞直。奮筆抗辯，出於有激。其實七情，交相蟊賊。投機乘間，肆其侵蝕。非彼巧訴，繄我逸德。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">月晦之日，&#31432;神亦然。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">傳曰：&#31432;之為神，號曰司命。司人一家，良賤之命，過無隱露，纖悉皆言。一云&#31427;神，狀如美人，貌有六女即六癸玉女也。月晦日，詣天曹，白人罪。大者奪紀，小者奪筭。一云&#31427;有三十六神，能轉禍為福，除死定生，驅逐妖邪，遷官益祿。若依時祭禱，所願必從。祭&#31432;有日，或以晦日，清淨&#31432;前，香花酒果，謝之亦吉。一云在天為五帝直符，在地為五音太歲，在人間為五音&#31427;君。&#31427;中黃帝，即世之司命，常將世人罪狀及過惡奏聞。陰陽二景，記之黑簿。嗚呼，&#31427;之為神，明察如是；職主奏告，又如是。世人行事，但取快一時，豈問家有&#31427;神，而恐懼修省乎。<span lang="EN-US"><br>
		</span>　<span lang="EN-US">&nbsp; </span>贊曰：<span lang="EN-US"><br>
		</span>　<span lang="EN-US">&nbsp; </span>
		祀典所錄，&#31427;其一焉。神靈棲之，是或當然。余苟無過，子亦奚言。一有不戒，獲罪於天。無所禱也，醮祭可捐。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">凡人有過，大則奪紀，小則奪筭。</span><span lang="EN-US" style="font-family: 標楷體; color: maroon"><br>
		</span><span style="font-family: 標楷體; color: maroon">　<span lang="EN-US">&nbsp;
		</span>
		傳曰：紀之為說，一云十二年為一紀，一云三百日為一紀。筭之為說，一云百日為一筭，一云一日為一筭。大抵三百日自不可奪，況十二年乎？一日猶不可奪，況百日乎？謹按經云：人之受生，所得之筭，皆記在諸天。太上&#21201;勒諸天諸地，日月星斗，天真聖人，將軍使者，天神童子，天地飛仙，三界四司，嶽瀆官屬，執籙把籍，巡行考校，三日一言，十日一奏，百日一結，不輟須臾。若修善立功，則便可延年；萬一造罪，則立見減筭。又按趙業，被攝至上清校勘，所見一吏，方呈押戊申生人錄。其錄首具人之姓字，又降行橫列六十甲子日辰。其日有功或過，皆書其下，如無亦書無。功則延年，過則減筭。與經中之言，皆無以異，孰謂減筭為無耳。紹興初，符仲信者，赤手起家，方且稱意。年三十五，忽至不起。方委頓間，自言恍然，如處曠野。俄見數人遙呼曰：恩主胡為，在此相與。引至一處，乃一官府。仲信因臥門側，一史自門引頭曰：豈鼎州符仲信乎？數人曰然。吏曰：此人本合飢寒，以好施，故能起家壽；本五十有九，以不燒香，睡起晚，今皆削盡。數人曰：不燒香，睡起晚，皆小過，何至如是？吏曰：不燒香，即是無敬奉天地之心；睡起晚，即是有多淫之意。豈為小過？數人相顧，大驚曰：厚德如符公，尚猶以此奪盡紀筭，人其可自恣乎。嗚呼，所謂過者，不待出於語言，見於行事，然後謂之為過。但凡念起于中，稍涉不正，即名為過。仲信之過，便可見也。<span lang="EN-US"><br>
		</span>　<span lang="EN-US">&nbsp; </span>贊曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		命曰迓續，可演而伸。命曰斷棄，促亦有因。細行不謹，終累正真。罪大惡積，乃滅其身。惟德是輔，皇天無親。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">其過大小，有數百事。欲求長生者，先須避之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：數百事者，即篇中自非義而動下，迄死亦及之之說是也。欲求長生之人，先須避者，非餘人不必避也。謂求長生之人，則尤當謹避，必使己行淨如明珠，雖纖塵微翳，亦不可使有也。苟尚有之，未得為無過之人也。昔許真君行符施水，治病救災，於民最有大功。上帝猶譴其七世不祀祖先，且有貪殺匿三種之罪，必待特赦，然後拔宅輕舉。女仙楊正見久以遇師，登真有日。上帝亦譴其少時，父母貫錢輸稅，正見不合，擇取二文圓好者匿之，名曰隱藏官物，更復謫留人間一年。又如陶隱居之修《本草》，孫真人之著《千金方》，皆是主於濟活，惟是中間，略取虻蟲水蛭之類，以備藥使。上帝亦譴其功雖及人，反害物命，但得尸解而已。又如紫虛元君，與茅君同在清虛宮，校勘天下真仙得失之事。頓落者，四十七人。復上者，纔二人。蓋為抱淫慾之心，行上真之道，非止被落，又將被考三官。然則欲求長生者，是可有纖毫微翳乎？大抵欲求長生之人，於篇中所謂數百事之說者，須得謹避也。<span lang="EN-US"><br>
		</span>　<span lang="EN-US">&nbsp; </span>贊曰：<span lang="EN-US"><br>
		</span></span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		神仙可學，不死可致。博探方藥，鍊神養氣。外誘紛然，可慕可喜。寧保此心，果無纖累。欲成仙道，先修人事。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">是道則進，非道則退。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：道之為說，見於諸書者，其說甚多。然曉而易見者，無若《中庸》之說之為著明也。《中庸》曰：天命之謂性，率性之謂道。大抵性也者，道之體也。道也者，性之用也。人欲未起之前，湛然方寸，即性之天也，道之體也。於日用間，能自率性，不為人欲所移，即性之用也，道之體也。今日用之間，動靜語默，豈非道乎？是故孔子曰：何莫由斯道也，行而是，是道也；行而非，非道也。可行則行，可止則止，即太上所謂進退也。第人不能率性，常使如人欲未起之前，所以倒行逆施，以是為非，以非為是，當進而退，當退而進也。昔趙清獻公嘗曰：吾晝之所為，夜必焚香九拜，告之于天，不敢告者，不敢為也。蘇黃門書陰君之言曰：晝之所為，夜必記之，于紙不可記者，不可為也。此皆能自率性，不使於進退之間，或有是道非道之失者也。能知此者，有幾人耶。<span lang="EN-US"><br>
		</span>　<span lang="EN-US">&nbsp; </span>贊曰：<span lang="EN-US"><br>
		</span>　<span lang="EN-US">&nbsp; </span>
		道則在是，明白坦夷。所謂常道，民之秉彝。試反諸心，能別是非。一念不昧，良能真知。外是求道，斯則自欺。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">不履邪徑。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：太上曰：大道甚夷而人好徑。夷者，平也。徑者，不正之路也。即吾儒所謂澹臺滅明，行不由徑之徑也。在人履踐言之，即人之履踐不正處也。履踐不正，自一念始。一念起處，其可不謹。昔李退夫隱居南嶽，日以不得遇師為恨。一日尋幽訪深，忽聞空中有彈祫n。舉頭視之，則見二人坐於木杪，相對而弈。退夫大喜，亟往政敬。方問道間，俄有田婦出傍，不覺反顧，則二奕者已失所矣。退夫不悔，事已無及。張木為浮梁令，縣有一廟極靈，能為人禍福，令至必祭以斗酒，隨酌輒盡，木疑為妖，既祭，度其醉，撤席執之，果一老猿，已大醉矣。將戮于市，猿俄醒曰：某死固不問，然數年所貯，極為可惜。君雖至康，然縣道闕乏，不為無補。木纔問處，則猿已躍身而去矣。自此百計蹤跡，竟不可得。嗚呼，一念纔差，遂至如此。所謂邪徑，即此便是。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　<span lang="EN-US">&nbsp;
		</span>贊曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		道若六路，曾蔑多岐。跬步弗謹，溪谷險巇。視聽言動，以禮自持。九思三省，猶恐失之。捨而他適，顛覆奚疑。<span lang="EN-US"><br>
		</span></span><span style="font-family: 新細明體; color: maroon">不欺暗室。<span lang="EN-US"><br>
		</span></span><span style="font-family: 標楷體; color: maroon">　<span lang="EN-US">&nbsp;
		</span>
		傳曰：太上所謂不欺暗室，即《中庸》所謂君子戒慎乎，其所不睹；恐懼乎，其所不聞；莫見乎隱，莫顯乎微。《詩》所謂相在爾室，尚不愧於屋漏。大抵暗室者，所可欺處，能不欺於可欺，真不欺也。不聞翊聖真君不欺之說乎？真君戒張守真曰：但潔身守正，不欺方寸，自然默符天理。以此事君，何懼之有？然則不欺為行，豈細行哉。昔張建章奉使渤海，中流遇風，波濤如山，自分必死。俄見一青衣，乘一小舟而至曰：仙官召君。方恍惚間，則已達岸。仙官曰：君平生不欺暗室，上帝所知，波濤無足慮，但復登舟，吾當遣人護子。建章竟得將命而返，於是棄官學道，遂獲登真。韋行式採訪西川，其姪子威侍行，有老兵名曰丁約，日侍左右。子威覺其不凡，方欲詰問，則約已求別曰：吾神仙也，上帝嘉子不欺暗室，遣吾下降，更加審察，今果不欺，得道必矣，但尚餘兩塵耳。子威曰：何謂兩塵？約曰：儒謂之世，釋謂之劫，道謂之塵，兩塵即兩劫也。嗚呼，世人於青天白日之下，尚敢公然行欺，況暗室乎？是故超凡入聖，常聞於古人，少見於今日也。必欲不欺，在我而已。<span lang="EN-US"><br>
		</span></span><span style="font-family: 新細明體; color: maroon">　</span><span lang="EN-US" style="color: maroon">&nbsp;
		</span><span style="font-family: 標楷體; color: maroon">贊曰：<span lang="EN-US"><br>
		</span>　<span lang="EN-US">&nbsp; </span>
		境有明暗，心無顯幽。一念之舉，十目已周。形諸事為，洪水橫流。褒&#34926;撻市，何必外求。不愧屋漏，心正身修。<span lang="EN-US"><br>
		</span></span><span style="font-family: 新細明體; color: maroon">積德累功。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：德也者，日新之謂也。功也者，日用之謂也。苟能閔閔然，如農夫之望歲；汲汲然，如商賈之營財。今日積其德，明日又積其德，今日累其功，明日又累其功。夫所謂天仙，一千三百善行之，只在四年；地仙，三百善行之，只在一年。第人不能，多至中廢，不聞穿石禮樹之說乎？紫虛元君曰：昔有傅先生者，自少好道，入焦山石室中。積七年，忽遇太極真人，授以木鑽，使之穿一盤石。戒曰：石透，吾當度汝。石厚五尺餘，傅穿之不息，積四十七年，石忽穿透。太極真人，果來度之。又南嶽夫人曰：昔有一人，勵志於道，然不知求道之方。惟日夕禮一枯樹，求乞長生，如是不已。積二十八年，樹忽生華，有汁如蜜。其人取華，并汁吞之，立獲度世。嗚呼，積德累功，雖不在於鑽石禮樹，便可以見其積德累功。大抵有其志者，無不成也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">贊曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		聖賢有順，成己成物。仁以己任，道由性率。小善必為，細務無忽。事在悠久，效非倉卒。能辦肯心，斷無乾沒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">慈心於物。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		傳曰：佛告普眼曰：我今此身，地水火風，四大和合。四大各離，今者妄身，當在何處？即知此身，畢竟無體，和合為相，實同幻化。四緣假合，妄有六根，六根四大，中外合成。妄有緣氣，於中積聚，似有緣相，假名為心。此虛妄心，若無六塵，則不能有。四大分解，無塵可得，於中緣塵，亦歸散滅。畢竟無有，緣心可見。然則世人胡為，而妄執此心，以為心乎，況不善用，而不慈乎。嗚呼，此說微妙，姑置勿論。請以慈之，一字言之。佛言：我有四無量心，一曰慈，二曰悲，三曰喜，四曰捨。太上曰：吾有三寶，一曰慈，二曰儉，三曰不敢為天下先。諸聖尚爾，況於人乎。按經所說，燈燭焰上，別有一種微細眾生，吞食其光，以為性命。人氣一吹，隨吹即死。是故諸佛戒人，不得以口氣吹滅燈燭。迦葉尊者未出家時，嘗令其妻壓油飲牛。妻不樂曰：我不忍見此等微細眾生，粉骨碎身。然則諸聖所以慈其心者為如何？惟其如是，所以於一切物，不遺微細，一切護念。昔寶文王敏仲七世不殺，又好放生。至敏仲身，乃自生疑。一日，咨決於小法華曰：以某所見，不殺不放，一切付之無心可乎？師厲聲曰：公大錯，公大錯，豈作空解耶？面前露柱，亦自無心，著幾箇露柱，能救得世間一箇苦惱眾生？諸佛菩薩，其說不爾。可急懺悔，無自貽戚。敏仲駭然汗洽，再發心放一百萬命。其後持節淮甸，適歲飢，出按拯濟。舟次青河，忽聞&#27769;&#27769;聲，如數百人爭鬧，疑是飢民。遣人跡之，了無所見。心忽自悟，於是策杖循河而行，則見數十婦女，濯筥岸側，&#27769;&#27769;之聲，正出筥中蛤蜊也。悉命以粟易之，得數十斛，親為誦經持咒，投之中流。既而復自疑曰：吾平生放此，可謂多矣。萬一感恩，來為春屬，豈不癡鈍？是夕，即夢文殊現身其前，慰諭之曰：我於往世，亦曾生蜆蛤中來。但堅汝心，無自疑沮。敏仲至此，始大信異，因著一書，以示勸戒。王&#28067;宣和年間，大病濱死。忽夢一金佛告曰：汝平日放生，已及萬命，自合延壽。我今傳汝一方，可急買灰苓、黃苓、地骨皮、甘草四味，等分和劑餌之，無不愈者，&#28067;如戒修。合一劑，果愈。孰謂諸聖於一切物，不遺微細；一切護念之說，為不然乎？大抵慈為萬善之本，心若不慈，善何以立？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">贊曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 標楷體; color: maroon">
		萬物同體，均受於天。樂生畏死，此性則然。忍肆其暴，到割烹煎。肖翹蠕動，皆在所憐。視物猶己，仁術乃全。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　太上感應篇卷之一竟</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>