<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 24.0pt; line-height: 150%; font-family: 新細明體; color: maroon">
		孫子註解卷之六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="EN-US" style="font-size: 18.0pt; line-height: 150%; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 18.0pt; line-height: 150%; font-family: 新細明體; color: maroon">
		虛實篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="EN-US" style="font-size: 18.0pt; line-height: 150%; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：能虛實彼己也。李荃曰：善用兵者，以虛為實；善破敵者，以實為虛。故次其篇。杜牧曰：夫兵者，避實擊虛，先須識彼我之虛實也。王哲曰：凡自守以實，攻敵以虛也。張預曰：形篇言攻守，勢篇說奇正。善用兵者，先知攻守兩齊之法，然後知奇正；先知奇正相變之衛，然後知虛實。蓋奇正自攻守而用，虛實由奇正而見。故次勢。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">孫子曰：凡先處戰地而待敵者佚，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操李荃並曰：力有餘也。賈林曰：先處形勝之地以待敵者，則有備豫，士馬閑逸。杜佑同賈林註。王誓同曹操註。張預日；形勢之地，我先據之，以待敵人之來，則士馬閑逸，而力有餘。<span lang="EN-US"><br>
		</span></span><span style="font-family: 新細明體; color: maroon">後處戰地而趨戰者勞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">李荃曰：力不足也。太一遁甲云：彼來攻我，則我為主，彼為客。主易客難也。是以太一遁甲言其定計之義。故知勞佚事不同，先後勢異。杜牧曰：後周遣將帥突厥之眾逼齊，齊將段韶禦之。時大雪之後，周人以步卒為前鋒，從西而下，去城二里，諸將欲逆擊之。韶曰：步人氣力勢自有限，今積雪既厚，逆戰非便，不如陳以待之；彼勞我佚，破之必矣。既而交戰，大破之，前鋒盡殮，自餘遁矣。賈林曰：敵處便利，我則不往，引兵別據，示不敵其軍；敵謂我無謀，叉來攻襲。如此，則反令敵倦，而我不勞。孟氏曰：若敵已處便勢之地，己方赴利，士馬勞倦，則不利矣。梅堯臣曰：先至待敵則力完，後至趨戰則力屈。何氏曰：戰國秦師伐韓，圍闆與。趙遣將趙奢救之。軍士許歷曰：秦人不意趙師至此，其來氣盛，將軍叉厚集其陳以待之，不然鈴敗。又曰：先據北山者勝，後至者敗。趙奢即發萬人趨之。秦兵後至，爭山不得上。趙奢縱兵擊之，大破秦軍，遂解闆與之圍。後漢初，諸將征魄囂，為囂所敗。光武令悉軍枸色。未及至，魄罵乘勝，使其將王元行巡將二萬餘人下隴，因分遣巡取枸邑。漢將馮異即馳馬欲先據之。諸將皆曰：虜兵盛而新乘勝，不可與爭；宜止軍此地，徐思方略。異曰：虜兵方盛臨境，狙伙小利，遂欲深入；若得枸邑，三輔動搖，是吾憂也。夫攻者不足，守者有餘，今先據城，以佚待勞，非所以爭鋒也。遂潛往，閉城偃旗鼓。行巡不知，馳赴之。異乘其不意，卒擊鼓建旗而出，巡軍驚亂奔走，追而大破之。束魏將齊神武伐西魏，軍過蒲津，涉洛至許原。西魏將周文帝軍至沙苑。齊神武聞周文至，引軍來會。詁朝侯騎告齊神武軍且至。周文步將李弼曰：彼眾我寡，不可平地置陳。此束十里有渭曲可先據以待之。遂軍至渭曲，背水束西為陳；合戰，大破之。張預曰：便利之地，彼已據之，我方趨彼以戰，則士馬勞倦，而力不足。或謂所戰之地，我宜先到，立陳以待彼，則己佚矣；彼先結陳，我後至，則我勞矣。若宋人已成列，楚師未既濟之類。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">故善戰者，致人而不致於人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">李荃曰：故能政人之勞，不致人之佚也。杜牧曰：致令敵來就我，我當蓄力待之，不就敵人，恐我勞也。後漢張步將費邑分遣其弟敢守巨里。耿拿進兵，先脅巨里，使多伐樹木，揚言以填坑塹。數日有降者言，邑聞食欲攻巨里，謀來救之。食乃嚴令軍中趨修攻具，宣勒諸部，後三日當悉力攻巨里城。陰緩生口，令得亡歸。歸者以拿期告邑。至日果自將精兵三萬餘人來救之。拿喜謂諸將曰：吾修攻具者，欲誘致邑耳；今來，適其所求也。即分三千人守巨里，自引精兵上岡阪，乘高大破之，遂臨陳斬費邑。杜佑曰：言兩軍相遠，彊弱俱敵，彼可使歷險而來，我不可歷險而往。必能引致敵人，已不往從也。梅堯臣曰：能令敵來，則敵勞；我不往就，則我佚。王哲曰：致人者，以佚乘其勞；致於人者，以勞乘其佚。何氏曰：令敵自來。張預曰：致敵來戰，則彼勢常虛；不往赴戰，則我勢常實。此乃虛實彼我之衍也。耿拿先逼巨里以誘政費邑近之。</span><span lang="EN-US" style="color: maroon"><br>
		</span><span style="font-family: 新細明體; color: maroon">能使敵人自至者，利之也；</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：誘之以利也。李荃曰：以利誘之，敵則自遠而至也。趙將李牧誘匈奴，則其義也。杜牧曰：李牧大縱畜牧人眾滿野，匈奴小入，佯北不勝，以數千人委之。單于大喜，率眾來入，牧大破之，殺匈奴十萬騎，單于奔走，歲餘不敢犯邊也。梅堯臣曰：何能自來？示之以利。何氏曰：以利誘之而來，我佚敵勞。張預曰：所以能致敵之來者，誘之以利耳。李牧佯北以致匈奴，楊素毀車以誘突厥是也。<span lang="EN-US"><br>
		</span></span><span style="font-family: 新細明體; color: maroon">
		能使敵人不得至者，害之也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：出其所叉趨，攻其所叉救。李荃曰：害其所急，彼叉釋我而自固也。魏人寇趙邵鄴，乞師於齊。齊將田忌欲救趙，孫臏曰：夫解紛者不控捲，救國者不搏揪，批亢檮虛，形格勢禁，則自解爾。今二國相持，輕銳竭於外，痕老殆於內，我襲其虛，彼又解圍而奔命，所謂一舉存趙而弊魏也。後魏果釋趙而奔大梁，遭齊人於馬陵，魏師敗績。杜牧曰：曹公攻河北，師次頓丘，黑山賊于毒等攻武陽。曹公乃引兵西入山，攻毒本屯，毒聞之，棄武陽還。曹公要擊於內，大破之也。陳嗥曰：子胥疲楚師，孫臏走魏將之類也。杜佑曰：致其所鈴走，攻其所叉救，能守其險害之要路，敵不得自至。故王子日．．一貓當穴，萬鼠不敢出；一虎當漢，萬鹿不敢過。梅堯臣曰：敵不得來，當制之以害。王哲曰：以害形之，敵患之而不至。張預曰：所以能令敵人、叉不得至者，害其所顧愛耳。孫臏直走大梁，而解鄧鄴之圍是也。</span><span lang="EN-US" style="color: maroon"><br>
		</span><span style="font-family: 新細明體; color: maroon">故敵佚能勞之，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：以事煩之。李荃曰：攻其不意，使敵痕於奔命。杜牧曰：高類言平陳之策於隋祖曰：江北地寒，田收差晚，江南土熱，水田早熟。量彼收穫之際，徵兵上馬，聲言掩襲，彼叉屯兵禦守，足得廢其農時。彼既聚兵，我便解甲。於是陳人始病。梅堯臣曰：撓之使不得休息。王哲曰：巧政之也。何氏曰：春秋時，吳王闔閒問於伍員曰：伐楚何如？對曰：楚執政眾，莫適任息，若為三師以肄焉：一師至，彼鈴皆出；彼出則歸，彼歸則出，彼叉道弊。亟肄以疲之，多方以誤之，既罷，而後以三軍繼之，鈴大克之。闔閒從之，楚於是乎始病。吳遂入郢。張預曰：為多方以誤之之衛，使其不得休息。或曰：彼若先處戰地以待我，則是彼佚也，我不可起而與之戰。我既不往，彼鈴自來，即是變佚為勞也。</span><span lang="EN-US" style="color: maroon"><br>
		</span><span style="font-family: 新細明體; color: maroon">飽能饑之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：絕糧道以饑之。李答曰：焚其積聚，艾其禾苗，絕其糧道。杜牧曰：我為主，敵為客，則可以絕糧道而饑之。如我為客，敵為主，則如之何？答曰：饑敵之衛，非止絕糧道。但能饑之則是。隋高類平陳之茉曰：江南土薄，舍多茅竹，有畜積，皆非地害。密遣人因風縱火，待敵修立，更復燒之，不出數年，自可財力俱盡。遂行其策，由是陳人益困。三國時，諸葛誕、文欽據壽春，及招吳請援，司馬景王討之，謂諸將曰：彼當突圍，次一朝之命；或謂大軍不能久，省食喊口，冀有他變。料賊之情，不出此二者，當多方以亂之。因命合圍，遣贏疾寄穀淮北麋，軍士豆人三升。誕、欽聞之，果喜。景王愈贏形以示之，誕等益寬恣食。俄而城中糧盡，攻而拔之。隋末，宇文化及率兵攻李密於黎陽。密知化及糧少，因偽和之，以弊其眾。化及大喜，恣其兵食，冀密績之。其後食盡，其將王智略、張童仁等率所部兵歸於密，前後相繼，化及以此遂敗。陳嗥曰：饑敵之衛，在臨事應機。梅堯臣曰：要其糧，使不得績。王哲曰：謂敵人足食，我能使之饑乏耳。曹公曰：絕其糧道。哲謂火積亦是也。何氏曰：如吳楚反，周亞夫曰：楚丘剽輕。難與爭鋒，願以梁委之，絕其食道，乃可制也。亞夫會兵榮陽，。吳攻梁，梁急請救，亞夫引兵束北走昌邑，深壁而守，使輕騎弓高侯等絕吳楚兵後食道。兵乏糧，饑欲退，數挑戰，終不出，乃引兵去。精兵追擊，大破之。王莽末，天下亂，光武兄伯升起兵討莽，為莽將甄阜、梁丘賜所敗。復收會兵眾，還保於棘陽。阜、賜乘勝留輜重於藍鄉，引精兵十餘萬人南渡，橫臨沘水，阻兩山問為營，絕後橋，示無還心。伯升於是大饗軍士，設盟約，休卒三日，為六部港師，夜起，襲取藍鄉，盡獲其輜重。明晨，自南攻甄阜，下江兵自東南攻梁丘賜。乏食陳漬，遂斬阜、賜。唐輔公祐遣其偽將馮惠亮、陳當世領水軍屯于博望山，陳正通、河問王孝恭徐紹宗率步騎軍于青州山。河問王孝恭至，堅壁不與闕，使奇兵斷其糧道。賊漸餒，夜薄我營，孝恭安外不動。明日，縱贏兵以攻賊壘，使盧祖尚率精騎列陳以待之。俄而攻壘者敗走，出追，奔數里，遇祖尚軍與戰，大敗之。正通棄營而走。張預曰：我先舉兵，則我為客，彼為主；為客則食不足，為主則飽有餘。若奪其畜積，掠其田野，因糧於彼，館穀於敵，則我反飽，彼反饑矣。則是變客為主一也。不鈴焚其積果，廢其農時，然後能饑敵矣。或彼為客，則絕其糧道，廣武君欲請奇兵以遮絕韓信軍後是也。</span><span lang="EN-US" style="color: maroon"><br>
		</span><span style="font-family: 新細明體; color: maroon">安能動之。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：攻其所鈴愛，出其所鈴趨，則使敵不得不相救也。李荃曰：出其所鈴趨，擊其所不意，攻其所叉<span lang="EN-US" style="background: lime">#1</span>愛，使不得不救也。杜牧曰：司馬宣王攻公孫文懿於遼束，阻遼水以拒魏軍。宣王曰：賊堅營高壘，以老我師，攻之正入其計，古人云：敵雖高壘，不得不與我戰者，攻其所叉救。我今直指襄平，則人懷內懼，懼而求戰，破之叉矣。遂整陳而過。賊見兵出其後，果來邀之；乃縱擊，大破之，竟平遼束。陳嗥曰：左傳楚伐宋，宋告急於晉，晉先秒曰：我執曹君，而分曹衛之田以賜宋人，楚愛曹衛，叉不許也。喜路怒頑，能無戰乎？遂破楚師。孟氏註同曹操。梅堯臣曰：趨其所顧，所不得止。王哲同李荃註。何氏曰：攻其所愛，豈能安視而不動哉？張預曰：彼方安守，以為自固之衛，不欲速戰，則當攻其所鈴救，使不得已而須出。央駢堅壁，秦伯挑其裨將，遂皆出戰是也。<span lang="EN-US"><br>
		</span></span><span style="font-family: 新細明體; color: maroon">
		出其所不趨，趨其所不意。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　曹操曰：使敵不得相往而救之也。何氏曰：今敵人須應我。</span><span lang="EN-US" style="color: maroon"><br>
		</span><span style="font-family: 新細明體; color: maroon">行千里而不勞者，行於無人之地也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：出空擊虛，避其所守，擊其不意。李荃曰：出敵無備，從孤擊虛，何人之有。杜牧曰：梁元帝時，西蜀稱帝，率兵束下，將攻元帝。西魏大將周文帝曰：平蜀制梁，在玆一舉。諸將多有異同。文帝謂將軍尉遲迥曰：伐蜀之事，一以委公。然計將安出？迥曰：蜀與中國隔絕百餘年矣，恃其山川險阻，不虞我師之至。宜以精甲銳騎，星夜奔襲之。平路則倍道兼行，險途則緩兵漸進。出其不意，衝其腹心，鈴向風不守。竟以平蜀。言不勞者，空虛之地，無敵人之虞，行止在我，、故不勞也。陳嗥曰：夫言空虛者，非止為敵人不備也。但備之不嚴，守之不固，將弱兵亂，糧少勢孤，我整軍臨之，彼爻望風自漬。是我不勞苦，如行無人之地。梅堯臣曰：出所不意。何氏曰：曹公北征烏桓，謀臣郭嘉曰：兵貴神速，今千里襲人，輜重多，難以趨利。且彼聞之，得以為備。不如留輜重，輕兵兼道以出，掩其不意。公乃密出盧龍塞，直指單于庭。虜卒聞公至，惶怖合戰，大破之，斬雖頓及名王已下。又唐吐谷渾寇邊，以李靖為西海道行軍大總管，輕途二千里，行空虛之地，平吐谷渾而還。故太宗曰：且李靖三千輕騎，深入虜庭，克復定襄，古今未有也。張預曰：掩其空虛，攻其無備，雖千里之征，人不疲勞。若鄧艾伐蜀，由陰平之徑，行無人之地七百餘里是也。<span lang="EN-US"><br>
		</span></span><span style="font-family: 新細明體; color: maroon">
		攻而必取者，攻其所不守也；</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：無虞易取。杜牧曰：警其束，擊其西，誘其前，襲其後。後漢張步都劇使弟藍守西安，又令別將守臨淄，去臨淄四十里，耿拿引軍營其問。食視西安城小而堅，藍兵又精；臨淄名雖大，其實易攻。拿令軍吏治攻具，後五日攻西安，縱生口令歸。藍聞之，晨夜守城。至期，夜半，拿勒諸將專食，及明，至臨淄城下。護軍苟梁等爭之，以為宜速攻西安。拿曰：西安聞吾欲攻，日夜為備。臨淄出其不意，至鈴驚擾，吾攻之，一日鈴拔。技臨淄，即西安勢孤，所謂擊一得兩。盡如其策。後漢末，朱雋擊黃巾賊帥韓忠於宛。雋作長圍，起土山，以臨其城內。因嗚鼓攻其西南，賊悉眾赴之；雋自將精兵五千，掩其束北，乘城而入。忠乃退保小城，惶懼乞降。陳嗥曰：國家征上黨，王宰知劉棋恃天井之殮，不為固守之計。宰悉力攻奪而後守，棋失其險，終陷其巢穴也。梅堯臣曰：言擊其南，實攻其北。王哲曰：攻其虛也。謂將不能，兵不精，壘不堅，備不嚴，救不及，食不足，心不一爾。張預曰：善攻者動於九天之上，使敵人莫之能備；莫之能備，則吾之所攻者，乃敵之所不守也。耿食之克臨淄，朱雋之討黃巾，但其一端耳。<span lang="EN-US"><br>
		</span></span><span style="font-family: 新細明體; color: maroon">
		守而必固者，守其所不攻也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">杜牧曰：不攻尚守，何況其所攻乎。漢太尉周亞夫擊七國於昌邑也，賊奔壁束南陬，亞夫使備其西北。俄而賊精卒攻西北，不得入，因遁走，追破之。陳嗥曰：無慮敵不攻，慮我不守。無所不攻，無所不守，乃用兵之計備也。梅堯臣曰：賊擊我西，亦備乎束。王哲曰：守以實也。謂將能、兵精、壘堅、備嚴、救及、食足、心一爾。張預曰：善守者藏於九地之下，使敵人莫之能測；莫之能測，則吾之所守者，乃敵之所不攻也。周亞夫擊束南而備西北，亦是其一端也。<span lang="EN-US"><br>
		</span></span><span style="font-family: 新細明體; color: maroon">
		故善攻者，敵不知其所守；善守者，敵不知其所攻。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：情不泄也。李荃曰：善攻者，器械多也；束魏高歡攻鄴是也。善守？饉備也；周韋孝寬守晉州是也。杜牧曰：攻取備禦之情不泄也。賈林曰：教令行，人心附，備守堅固，微隱無形，敵人猶豫，智無所措也。梅堯臣曰：善攻者機密不泄，善守者周備不隙。王誓曰：善攻者，待敵有可勝之隙，速而攻之，則使其不能守也。善守者，常為不可勝，則使其不能攻也。云不知者，攻守之計不知所出耳。何氏曰：言攻守之謀，令不可測。張預曰：夫守則不足，攻則有餘。所謂不足者，非力弱也，蓋示敵以不足，則敵鈴來攻，此是敵不知其所攻也。所謂有餘者，非力彊也，蓋示敵之有餘，則敵叉自守，此是敵不知其所守也。情不外泄，積乎攻守者也。<span lang="EN-US"><br>
		</span></span><span style="font-family: 新細明體; color: maroon">
		微乎微乎，至於無形，神乎神乎，至於無聲，故能為敵之司命。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：言二遁用兵之奇正，攻守微妙，不可形於言說也。微妙神乎，敵之死生，懸形於我，故日司命。杜牧曰：微者，靜也；神者，動也。靜者守，動者攻，敵之死生，悉懸於我，故如天之司命。杜佑曰：言其微妙，所不可見也。言變化之形，倏忽若神，故能料敵死生，若天之司命也。梅堯臣曰：無形，則微密不可得而窺；無聲，則神速不可得而知。王哲曰：微密則難窺，神速則難應，故能制敵之命。何氏曰：武論虛實之法至於神微，而後見成功之極也。吾之實，使敵視之為虛；吾之虛，使敵視之為實；敵之實，吾能使之為虛；敵之虛，吾能知其非實。蓋敵不識吾虛實，而吾能審敵之虛實也。吾欲攻敵也，知彼所守者為實，而所不守者為虛，吾將避其堅，而攻其脆，批其亢，而檮其虛。敵欲攻我也，知彼所攻者為不急，而所不攻者為要，吾將示敵之虛，而闕吾之實，彼示形在束，而吾設備於西。是故吾之攻也，彼不知其所當守；吾之守也，敵不料其所當攻。攻守之變，出於虛實之法。或藏九地之下，以喻吾之守；或動九天之上，以比吾之攻。滅跡而不可見，韜聲而不可聞，若從地出天下，倏出問入，星耀鬼行，入乎無間之域，旋乎九泉之淵。微之微者，神之神者，至於天下之明目不能窺其形之微，天下之聰耳不能聽其聲之神，有形者至於無形，有聲者至於無聲。非無形也，敵人不能窺也；非無聲也，敵人不能聽也。虛實之變極也。善守兵者，通於虛實之變，遂可以入於神微之奧；不善者案然尋微窮神，而泥其用兵之跡，不能泯其形聲，而至於聞見者，是不知神微之妙，固在虛實之變也。三軍之眾，百萬之師，安得無形與聲哉？但敵人不能窺聽耳。張預曰：攻守之衍，微妙神密，至於無形之可觀，無聲之可聞，故敵人死生之命，皆主於我也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		進而不可禦者，衝其虛也；退而不可追者，速而不可及也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：卒往進攻其虛、懈，退又疾也。李荃曰：進者襲空虛懈怠，退者叉輜重在先，行遠而大軍始退，是以不可追。後趙王石勒兵在葛陂，苦雨，欲班師于鄴，懼晉人躡其後。用張賓計，令輜重先行，遠而不可及也。此荃以速字為遠者也。杜牧曰：既攻其虛，敵鈴敗；敗喪之後，安能追我？我故得以疾退也。陳嗥曰：杜說非也。曹公之圍張繡也，城未拔力未屈而去之。繡兵出襲其後，賞翎止之，繡不聽，果被曹公所敗。繡謂翎曰：公既能知其敗，鈴能知其勝。翎曰：復以敗卒襲之。繡從之，曹公果敗。豈是敗喪之後，不能追之哉？蓋言乘虛而進，敵不知所禦；逐利而退，敵不知所追也。杜佑曰：神天其虛空也。梅堯臣曰：進乘其虛，則莫我禦；退因其弊，則莫我追。何氏曰：兵進則衝虛，兵退則利速；我能制敵，而敵不能制我也。張預曰：對壘相持之際，見彼之虛隙，則急進而檮之，敵豈能禦我也？獲利而退，則速還璧以自守，敵豈能追我也？兵之情主速，風來電往，敵不能制。<span lang="EN-US"><br>
		</span></span><span style="font-family: 新細明體; color: maroon">
		故我欲戰，敵雖高壘深溝，不得不與我戰者，攻其所必救也；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操、李荃曰：絕其糧道，守其歸路，攻其君主也。杜牧曰：我為主，敵為客，則絕其糧食，守其歸路。若我為客，敵為主，則攻其君主。司馬宣王攻遼束，直指襄平是也。梅堯臣曰：攻其要害。王哲曰：曹公曰：絕糧道，守歸路，攻君主也。誓謂敵若堅守，但能攻其所叉救，則與我戰矣。若耿食欲攻巨里以致費邑亦是也。何氏曰：如魏將司馬宣王征公孫文懿，汎舟潛濟遼水，作長圍，忽棄賊而向襄平。諸將言：不攻賊而作長圍，非所以示眾也。宣王曰：賊堅營高壘，欲以老吾兵也。古人言曰：敵雖高壘，不得不與我戰者，攻其所鈴救也。賊大眾在此，則窟穴虛矣；我直指襄平，叉人懷內懼，懼而求戰，破之叉矣。遂整陳而過。賊見兵出其後，果邀之。宣王謂諸將曰：所以不攻其營，正欲致此，不可失也。乃縱兵逆擊，大<span lang="EN-US" style="background: lime">#2</span>破之，三戰皆捷。唐馬燧討田悅，時軍揖少，悅深壁不戰。燧令諸軍持十艮糧，進次倉口，與悅夾洹水而軍。李抱真、李尤問曰：糧少而深入，何也？燧曰：糧少利速戰。兵法善於致人，不致於人。今田悅與淄、青、兗三軍為首尾，計欲不戰以老我師。若分兵擊其左右，兵少未可叉破，悅且來救，是前後受敵也。兵法所謂攻其叉救，彼固當戰也。燧為諸軍合而破之。燧乃造三橋道逾洹水，日挑戰，悅不敢出。怛州兵以軍少，懼為燧所并，引軍合於悅。悅與燧明日復挑戰，乃伏兵萬人，欲邀燧。燧乃引諸軍半夜皆食，先鷂嗚時，擊鼓吹角，潛師傍洹水，徑赴魏州。令曰：聞賊至，則止為陳。又令百騎吹鼓角，皆留於後，仍抱薪持火，待軍畢發，止鼓角，匿其旁，伺悅軍畢渡，焚其橋。軍行十數里，乃率淄、青、兗州步騎四萬餘人，瑜橋掩其後，乘風縱火，鼓譟而進。燧乃坐甲令無動，命前除草斬荊棘，廣百步以為陳。募勇力得五千餘人，分為前列，以侯賊至。比悅軍至，則火止氣乏，力少衰，乃縱兵擊之，悅軍大敗。悅走橋，橋已焚矣。悅軍亂赴水，斬首二萬，淄青軍殆盡。張預曰：我為客，彼為主，我兵彊而食少，彼勢弱而糧多，則利在鈴戰。敵人雖有金城湯池之固，不得守其險，而叉來與我戰者，在攻其所顧愛，使之相救援也。若楚人圍來，晉將救之。狐偃曰：楚始得曹，而新婚於衛；若伐曹衛。楚叉救之，則宋免．矣。從之而解。又晉宣帝討公孫文懿，忽棄賊而走襄平，討其巢穴。賊果出邀之，遂逆擊，三戰皆捷，亦其義也。</span><span lang="EN-US" style="color: maroon"><br>
		</span><span style="font-family: 新細明體; color: maroon">我不欲戰，畫地而守之。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：軍不欲煩也。李荃曰：拒境自守也。若入敵境，則用天一遁甲真人閉六戊之法，以刀畫地為營也。孟氏曰：以物畫地而守，喻其易也。蓋我能戾敵人之心，不敢至也。<span lang="EN-US"><br>
		</span></span><span style="font-family: 新細明體; color: maroon">
		敵不得與我戰者，乖其所之也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：乖，戾也。戾其道，示以利害，使敵疑也。李荃曰：乖，異也。設奇異而疑之，是以敵不可得與我戰。漢上谷太守李廣縱馬卸安，疑也。杜牧曰：言敵來攻我，我不與戰，設權變以疑之，使敵人疑惑不次，與初來之心乖戾，不敢與我戰也。曹公爭漢中地，蜀先主拒之。時將趙雲守別屯，將數十騎輕出，卒遇大軍。雲且闕且卻。公軍追至，圍雲。入營，史大開門，偃旗息鼓。曹公軍疑有伏，引去。諸葛武侯屯於陽平，使魏延諸將并兵東下，武侯惟留萬人守城。候白司馬宣王曰：亮在城中，兵少力弱。將士失色，亮時意氣自若，動軍中悉外旗息鼓，不得輒出，開四門掃地卻灑。宣王疑有伏，於是引去，趨北山。亮謂參佐曰：司馬懿謂吾有設伏，循山走矣。宣王後知，頗以為恨。曹公與呂布相持，公軍出收麥，布領眾卒至。公營止有千人出陳，半隱於堤下，呂布遲疑不敢進，曰：曹操多詐，勿入伏中。遂引兵去。陳嗥曰：左傳楚令尹子元伐鄭，入自純門，至于遠市，懸門不發。子元曰：鄭有人焉。乃還。賈林曰：置疑兵於敵惡之所，屯營於形勝之地，雖未修壘塹，敵人不敢來攻我也。梅堯臣曰：畫地，喻易也。乖其道而示以利，使其疑而不敢進也。王誓曰：畫地，言易，且明制之鈴有道也。張預曰：我為主，彼為客，我糧多而卒寡，彼食少而兵眾，則利在不戰；雖不為營壘之固，敵鈴不敢來與我戰者，示以疑形，乖其所往也。若楚人伐鄭，鄭懸門不發，勁楚言而出，楚師不敢進而遁。又司馬懿歌攻諸葛亮，亮偃旗外鼓，開門卻灑。懿疑有伏兵，遂引而去。亦其義也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">故形人而我無形，則我專而敵分<span lang="EN-US" style="background: lime">#3</span>。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜佑曰：我專一而敵分散。梅堯臣曰：他人有形，我形不見，故敵分兵以備我。張預曰：吾之正，使敵視以為奇，吾之奇，使敵視以為正，形人者也。以奇為正，以正為奇，變化紛紜，使敵莫測，無形者也。敵形既見，我乃合眾以臨之；我形不彰，彼鈴分勢以防備。<span lang="EN-US"><br>
		</span></span><span style="font-family: 新細明體; color: maroon">
		我專為一，敵分為十，是以十攻其一也，<span lang="EN-US"><br>
		</span>　</span><span style="font-family: 標楷體; color: maroon">　杜佑曰：我料見敵形，審其虛實，故所備者少，專為一屯。以我之專，擊彼之散卒，為十共擊一也。梅堯臣曰：離一為十，我常以十分擊一分。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">則我眾而敵寡；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">　杜佑曰：我專為一，故眾；敵分為十，故寡。張預曰：見敵虛實，不勞多備，故專為一屯。彼則不然，不見我形，故分為十處。是以我之十分，擊敵之一分也。故我不得不眾，敵不得不寡。</span><span lang="EN-US" style="color: maroon"><br>
		</span><span style="font-family: 新細明體; color: maroon">能以眾擊寡者，則吾之所與戰者，約矣。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">杜牧曰：約猶少也。我深塹高壘，滅跡韜聲，出入無形，攻取莫測。或以輕兵健馬，衝其空虛；或以彊弩長弓，奪其要害。觸左履右，突後驚前。晝日誤之以旌旗，暮夜惑之以大鼓。故敵人畏懼，分兵防虞。譬如登山瞰城，垂簾視外，敵人分張之勢，我則盡知，我之攻守之方，敵則不測。故我能專一，敵則分離。專一者力全，分離者力寡。以全擊寡，故能鈴勝也。杜佑曰：言約少而易勝。梅堯臣曰：以專擊分，則我所敵少也。王哲曰：多為之形，使敵備已，其實攻者則無備也，故我專敵分矣。專則眾，分則寡，十攻一者，大約言耳。何氏同杜牧註。張預曰：夫勢聚則彊，兵散則弱。以眾彊之勢，擊寡弱之兵，則眾力少而成功多矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">吾所與戰之地不可知，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜佑曰：言舉動微密，情不可見，使彼知所出而不知吾所舉，知所舉而不知吾所集。張預曰：無形勢故也。<span lang="EN-US"><br>
		</span></span><span style="font-family: 新細明體; color: maroon">不可知，則敵所備者多；<span lang="EN-US"><br>
		</span>　　</span><span style="font-family: 標楷體; color: maroon">梅堯臣曰：敵不知，則處處為備。<span lang="EN-US"><br>
		</span></span><span style="font-family: 新細明體; color: maroon">
		敵所備者多，則吾所與戰者，寡矣。<span lang="EN-US"><br>
		</span>　　</span><span style="font-family: 標楷體; color: maroon">曹操曰：形藏敵疑，則分離其眾備我也。言少而易擊也。王哲曰：與敵鈴戰之地，不可使敵知之；知則并力得拒於我。曹公曰：形藏則敵疑。張預曰：不能測吾車果何出，騎果何來，徒果何從，故分離其眾，所在輒為備，遂致眾散而弱，勢分而衰；是以吾所與接戰之處，以大眾臨孤軍也。<span lang="EN-US"><br>
		</span></span><span style="font-family: 新細明體; color: maroon">
		故備前則後寡，備後則前寡，備左則右寡，備右則左寡，無所不備。則無所不寡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜佑曰：言敵之所備者多，則士卒無不分散而少。梅堯臣曰：所備皆寡也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">寡者，備人者也，眾者，使人備己者也。<span lang="EN-US"><br>
		</span>　　</span><span style="font-family: 標楷體; color: maroon">曹操曰：上所謂形藏敵疑，則分離其眾以備我也。李荃曰：陳兵之地，不可令敵人知之；彼疑，則謂眾離而備我也。杜牧日；所戰之地，不可令敵人知之。我形不泄，則左右、前後、遠近、險易，敵人不知，亦不知我何處來攻，何地會戰，故分兵徹衛，處處防備，形藏者眾，分多者寡，故眾者叉勝也，寡者爻敗也。孟氏曰：備人則我散，備我則彼分。杜佑曰：敵分散而少者，皆先備人也；敵所以備己多者，由我專而眾故也。梅堯臣曰：使敵愈備，則愈寡也。王誓曰：左右前後俱備，則俱寡。何氏同諸註。張預曰：左右前後，無處不為備，則無處不兵寡也。所以寡者，為兵分而廣備於人也；所以眾者，為勢專而使人備己也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">故知戰之地，知戰之日，則可千里而會戰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：以度量知空虛會戰之日。李荃曰：知戰之地，則舟車步騎之所便也。魏武以北土未安，拾鞍馬，仗舟楫，與吳越爭強，是以有黃蓋之敗。吳王漁驅吳楚之眾，奔馳於梁鄭之問，此不知戰地日者。故太一遁甲曰：計法三門五將，主客成敗則可知也。於是千里會戰而勝。杜牧曰：宋武帝使朱齡石伐譙縱於蜀，宋武曰：往年劉敬宣出內水向黃武，無功而退。賊謂我今應從外水來，而料我當出其不意，猶從內水來也，如此鈴以重兵守涪城，以備內道，若向黃武，正墮其計。今以大眾自外取成都，疑兵向內水，此則制敵之奇也。而慮此聲先馳，賊知虛實，別有函書全封付齡石。函邊書曰：至白帝乃開。諸軍未知處分所由。至白帝，發書曰：眾軍悉從外水取成都，臧熹、朱林於中水取廣漢，使贏弱乘高艦十餘，由內水向黃武。譙縱果以重兵備內水，齡石滅之。陳嗥曰：杜註止言知戰之地，未叔知戰之日。我若伐敵，至期不得與我戰，敵來侵我，我叉預備以應之。項羽謂曹咎曰：我十五日鈴定梁地，復與將軍會。苟不知鈴戰之日，安能為約？孟氏曰：以度量知空虛，先知戰地之形，又審叉戰之日，則可千里期會，先往以待之。若敵已先至，可不往以勞之。杜佑曰：夫善戰者，叉知戰之日，知戰之地。度道設期，分軍雜卒，遠者先進，近者後發，千里之會，同時而合，若會都市。其會地之日，無令敵知，知之則所備處少，不知則所備處多。備寡則專，備多則分；分則力散，專則力全。梅堯臣曰：若能度叉戰之地，叉戰之日，雖千里之遠，可剋期而與戰。王哲曰：又先知地利敵情，然後以兵法之度量，計其遠近，如其空虛，審敵趣應之所及戰期也，如是，則雖千里可會戰而破敵矣。故曹公曰：以度量知空虛會戰之日者是也。張預曰：几舉兵伐敵，所戰之地，必先知之；師至之日，能使敵人如期而來，以與我戰。知戰地日，則所備者專，所守者固，雖千，里之遠，可以赴戰。若賽叔知晉人禦師爻於殼，是知戰地也，陳湯料烏孫圍兵五日鈴解，是知戰日也。又若孫臏龐涓於馬陵，度日暮叉至是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		不知戰地，不知戰日，則左不能救右，右不能救左，前不能救後，後不能救前，而況遠者數十里，近者數里乎？<span lang="EN-US"><br>
		</span>　　</span><span style="font-family: 標楷體; color: maroon">杜牧曰：管子曰：計未定而出兵，則戰而自毀也。杜佑曰：敵已先據形勢之地，己方趣利欲戰，則左右前後，疑惑進退，不能相救，況十數里之間也。梅堯臣曰：不能救者，寡也。左右前後，尚不能救，況遠乎？張預曰：不知敵入何地會兵，何日接戰，則所備者不專，所守者不固；忽遇就敵，則倉遽而與之戰，左右前後猶不能相援，又況首尾相去之遠乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">以吾度之，越人之兵雖多，亦奚益於勝敗哉？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：越人相聚紛然無知也。或曰：吳越，偉國也。李荃曰：越，過也。不知戰地及戰日，兵雖過人，安能知其勝敗乎？陳嗥曰：孫子為吳王闔閒論兵，吳與越憐，故言越，謂過人之兵，非義也。賈林曰：不知戰地，不知戰日，士眾雖多，不能制勝敗之政，亦何益也。梅堯臣曰：吳越，敵國也。言越人雖多，亦當為我分之而寡也。王哲曰：此武相時料敵也。言越兵雖多，苟不善相救，亦無益於勝敗之數。張預曰：吾字作吳，字之誤也<span lang="EN-US">q
		</span>吳越鄰國，數相侵伐，故下文云：吳人與越人相惡也。言越國之兵，雖日眾多，但不知戰地戰日，當分其勢而弱也。<span lang="EN-US"><br>
		</span></span><span style="font-family: 新細明體; color: maroon">故曰：勝可為也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">牡牧曰：為勝在我，故言可為之。孟氏曰：若使敵不知戰地期日，我之叉勝，可常有也。梅堯臣同杜牧註。王誓、何氏同孟氏註。張預曰：為勝在我故也。形篇云：勝可知而不可為。今言勝可為者何也？蓋形篇論攻守之勢，言敵若有備，則不可必為也。今則主以越兵而言，度越人必不能知所戰之地日，故云可為也。</span><span lang="EN-US" style="color: maroon"><br>
		</span><span style="font-family: 新細明體; color: maroon">敵</span><span lang="EN-US" style="color: maroon; background: lime">#4</span><span style="font-family: 新細明體; color: maroon">雖眾，可使無闕。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜牧曰：以下四事度量之，敵兵雖眾，使其不能與我闕勝也。孟氏曰：敵雖多兵，我能多設變詐，分其形勢，使不能併力也。賈林曰：敵雖眾多，不知己之兵情，常使急自備，不暇謀罰。梅堯臣曰：苟能寡，何有闕？王哲曰：多益不救，奚所恃而國<span lang="EN-US">7
		</span>張預曰：分散其勢，不得齊力同進，則焉能與我爭？<span lang="EN-US"><br>
		</span></span><span style="font-family: 新細明體; color: maroon">故策之而知得失之計，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：用兵者取勝之兵法可制。太一遁甲五將之計，以定關格掩迫之數，得失可知也。孟氏曰：策度敵情，觀其施為，則計數可知。賈林曰：悼俎帷惺之閒，以策籌之，我得彼失之計，皆先知也。杜佑曰：策度敵情，觀其所施，計數可知。梅堯臣曰：彼得失之計，我以算策而知。王哲曰：策其敵情，以見得失之數。張預曰：籌策敵情，知其計之得失，若薛公料鯨布之三計是也。<span lang="EN-US"><br>
		</span></span><span style="font-family: 新細明體; color: maroon">作之而知動靜之理，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：侯望雲氣、風烏、人情，則動靜可知也。王莽時，王尋征昆陽，有雲氣如壞山，當營而墜，去地數丈，而光武知其必敗。梁王僧辮營上有如堤之氣，侯景知其必勝。風烏，食豺之類也。此荃以作字為候字者也。杜牧曰：作，激作也。言激作敵人，使其應我，然後觀其動靜理亂之形也。魏武侯曰：兩軍相當，不知其將如何？吳起曰：令賤勇者將銳而擊，交合而北，北而勿罰，觀敵進退，一坐一起，其政以理，奔北不追，見利不取，此將有謀。若其悉眾追北，旗嬸雜亂，行止縱橫，責利務得，若此之類，將令不行，擊而勿疑。陳嗥曰：作，為也。為之利害，使敵赴之，則知進退之理也。賈林曰：善峴侯者，必知其動靜之理。杜佑曰：喜怒動作察其舉止，則情理可得。故知動靜權變，為其勝負也。梅堯臣曰：彼動靜之理，因我所發而見。王哲曰：候其理當動以否。張預曰：發作久之，觀其喜怒，則動靜之理，可得而知也。若晉文公拘宛春，以怒楚將子玉，子玉遂乘晉軍，是其躁動也。諸葛亮遺巾幗婦人之飾，以怒司馬宣王，宣王終不出戰，此是其安靜也。<span lang="EN-US"><br>
		</span></span><span style="font-family: 新細明體; color: maroon">形之而知死生之地，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：夫破陳設奇，或偃旗鼓，形之以弱；或虛列電火嬸幟，形之以彊。投之以死，致之以生，是以死生因地而成也。韓信下井陘，劉裕過大峴，則其義也。杜牧曰：死生之地，蓋戰地也。投之死地鈴生，置之生地必死。言我多方誤撓敵人，以觀其應我之形，然後隨而制之，則死生之地可知也。陳嗥曰：敵人既有動靜，則我得見其形。有謀者所處之地必生，無謀者所投之地鈴死也。孟氏曰：形相敵情，觀其所據，則地形勢生死，可得而知。賈林曰：見所理兵形，則可知其死所。梅堯臣曰：彼生死之地，我因形見而識。何氏同杜牧註。張預曰：形之以弱，則彼必進；形之以彊，則彼必退。因其進退之際，則知彼所據之地死與生也。上文云，善動敵者，形之，敵鈴從之是也。死地，謂傾覆之地；生地，謂便利之地。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">角之而知有餘不足之處。<span lang="EN-US"><br>
		</span>　　</span><span style="font-family: 標楷體; color: maroon">曹操曰：角，量也。李荃曰：角，量也。量其力精勇，則虛實可知也。杜牧曰：角，量也。言以我之有餘，角量敵人之有餘；以我之不足，角量敵人之不足。管子曰：善攻者料眾以攻眾，料食以攻食；食不存不攻，備不存不攻。司馬宣王伐遼束，司馬陳珪曰：昔攻上庸，八部並進，晝夜不息；故能一旬之半，技堅城，斬孟達。今者遠來，而更安緩，愚切惑焉。王曰：孟達眾少而食夕一年，吾將四倍於達，而糧不淹一月；以一月圖一年，安可不速。以四擊一，正命半解猶當為之，是以不計死傷與糧競也。今賊眾我寡，賊飢我飽，雨水乃爾，功力不設，賊糧垂盡，當示無能以安之。既而雨止，晝夜攻之，竟平遼束。梅堯臣曰：彼有餘不足之處，我以角量而審。王哲曰：角，謂相角也。角彼我之力，則知有餘不足之處，然後可以謀攻守之利也。此而上亦所以量敵知戰。張預曰：有餘，彊也；不足，弱也。角量敵形，知彼彊弱之所。唐太宗曰：几臨陳。常以吾彊對敵弱，常以吾弱對敵彊。苟非角量，安得知之？<span lang="EN-US"><br>
		</span></span><span style="font-family: 新細明體; color: maroon">
		故形兵之極，至於無形；無形，則深問不能窺，智者不能謀。<span lang="EN-US"><br>
		</span>　　</span><span style="font-family: 標楷體; color: maroon">李荃曰：形敵之妙，入於無形，問不可窺，智不可謀，是謂形也。杜牧曰：此言用兵之道，至於臻極，不過於無形。無形，則雖有間者深來窺我，不能知我之虛實。彊弱不泄於外，雖有智能之士，亦不能謀我也。梅堯臣曰：兵本有形；虛實不露，是以無形，此極致也。雖使問者以情釣<span lang="EN-US" style="background: lime">#5</span>智者以謀料，可得乎？王哲曰：制兵形於無形，是謂極致，孰能窺而謀之哉？何氏曰：行列在外，機變在內，因形制變，人難窺測，可謂知微。張預曰：始以虛實形敵，敵不能測，故其極致，卒歸於無形。既無<span lang="EN-US" style="background: lime">#6</span><span lang="EN-US">
		</span>形可觀，無迸可求，則問者不能窺其隙，智者無以運其計。<span lang="EN-US"><br>
		</span></span><span style="font-family: 新細明體; color: maroon">
		因形而錯勝於眾，眾不能知；<span lang="EN-US"><br>
		</span>　　</span><span style="font-family: 標楷體; color: maroon">曹操曰：因敵形而立勝。李荃曰：錯，置也。設形險之勢，因士卒之勇，而取勝焉。軍事尚密，非眾人之所知也。杜牧曰：窺形可置勝敗，非智者不能，固非眾人所能得知也。梅堯臣曰：眾知我能置勝矣，不知因敵之形。何氏曰：因敵置勝，眾不能知。張預曰：因敵變動之形以置勝，非眾人所能知。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">人皆知我所以勝之形，而莫知吾所以制勝之形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：不以一形之勝萬形。或曰：不備知也。制勝者，人皆知吾所以勝，莫知吾因敵形制勝也。李荃曰：戰勝，人知之；制勝之法幽密，人莫知。杜牧曰：言已勝之後，但知我制敵人，使有敗形，本自於我，然後我能勝之也。上文云：近而示之遠，遠而示之近，利而誘之，亂而取之，實而備之，彊而避之，怒而撓之，卑而驕之，佚而勞之，親而離之，斯皆．制勝之道，人莫知之也。陳嗥曰：人但知我勝敵之善，不能知我因敵之敗形。梅堯臣曰：知得勝之跡，而不知作勝之象。王哲曰：若韓信背水技幟是也。人但見水上軍殊死戰，不可敗，及趙軍驚亂遁走，不知吾能制使之然者，以何道也。張預曰：立勝之透，人皆知之，但莫測吾因敵形而制此勝也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">故其戰勝不復，而應形於無窮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">　曹操曰：不重復動而應之也。李荃曰：不復前謀以取勝，隨宜制變也。杜牧曰：敵每有形，我則始能隨而應之以取勝。杜佑曰：死官也。賈林曰：應敵形而制勝，乃無窮。梅堯臣曰：不執故態，應形有機。王誓曰：夫制勝之理惟一，而所勝之形無窮也。何氏曰：已勝之分，不再用也。敵來斯應，不循前法，故不窮。張預曰：已勝之後，不復更用前謀，但隨敵之形而應之，出奇無窮也。<span lang="EN-US"><br>
		</span></span><span style="font-family: 新細明體; color: maroon">夫兵形象水，<span lang="EN-US"><br>
		</span>　　</span><span style="font-family: 標楷體; color: maroon">孟氏曰：兵之形勢，如水流遲速之勢，無常也。<span lang="EN-US"><br>
		</span></span><span style="font-family: 新細明體; color: maroon">水之形，避高而趨下；<span lang="EN-US"><br>
		</span>　</span><span style="font-family: 標楷體; color: maroon">　梅堯臣曰：性也。<span lang="EN-US"><br>
		</span></span><span style="font-family: 新細明體; color: maroon">兵之形，避實而擊虛。<span lang="EN-US"><br>
		</span>　</span><span style="font-family: 標楷體; color: maroon">　梅堯臣曰：利也。張預曰：水趨下則順，兵擊虛則利。<span lang="EN-US"><br>
		</span></span><span style="font-family: 新細明體; color: maroon">水因地而制流，<span lang="EN-US"><br>
		</span>　　</span><span style="font-family: 標楷體; color: maroon">杜牧曰：因地之下。梅堯臣曰：順高下也。張預曰：方圓斜直，因地而成形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">兵因敵而制勝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">李荃曰：不因敵之勢，吾何細哉？夫輕兵不能持久，守之叉敗重兵挑之鈴出，怒兵辱之，彊兵緩之，將驕宜卑之，將責宜利之，將疑宜反問之，故因敵而制勝。杜牧曰：因敵之虛也。賈林曰：見敵盛衰之形，我得因而立勝。杜佑曰：言水因地之傾側而制其流，兵因敵之虧闕而取其勝者也。梅堯臣曰：隨虛實也。王哲曰：謂隄防疏導之也。何氏曰：因敵彊弱而成功。張預曰：虛實彊弱，隨敵而取勝。<span lang="EN-US"><br>
		</span></span><span style="font-family: 新細明體; color: maroon">故兵無常勢，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">梅堯臣曰：應敵為勢。張預曰：敵有變動，故無常勢。</span><span lang="EN-US" style="color: maroon"><br>
		</span><span style="font-family: 新細明體; color: maroon">水無常形；</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">梅堯臣曰：因地為形。孟氏曰：兵有變化，地有方圓。張預曰：地有高下，故無常形。<span lang="EN-US"><br>
		</span></span><span style="font-family: 新細明體; color: maroon">
		能因敵變化而取勝者，謂之神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　曹操曰：勢盛鈴衰，形露鈴敗，故能因敵變化，取勝若神。李荃曰：能知此道，謂之神兵也。杜牧曰：兵之勢，因敵乃見；勢不在我，故無常勢。如水之形，因地乃有；形不在</span><span style="font-family: 標楷體; color: maroon">水，故無常形。水因地之下，則可漂石；兵因敵之應，則可變化如神者也。梅堯臣曰：隨而變化，微不可測。王哲曰：兵有常理，而無常勢；水有常性，而無常形。兵有常理者，擊虛是也；無常勢者，因敵以應之也。水有常性者，就下是也；無常形者，因地以制之也。夫兵勢有變，則雖敗卒，尚復可使擊勝兵，況精銳乎？何氏曰：行權應變在智略；智略不可測，則神妙者也。張預曰：兵勢已定，能因敵變動，應而勝之，其妙如神。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">故五行無常勝，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜佑曰：五行更王。王哲曰：迭相克也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">四時無常位，<span lang="EN-US"><br>
		</span>　　</span><span style="font-family: 標楷體; color: maroon">杜佑曰：四時迭用。王哲曰：迭相代也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">日有短長，月有死生。<span lang="EN-US"><br>
		</span>　</span><span style="font-family: 標楷體; color: maroon">　曹操曰：兵無常勢，盈縮隨敵。李荃曰：五行者，休囚王相遞相勝也。四時者，寒暑往來無常定也。日月者，周天三百六十五度四分度之一。百刻者，春秋二分則日夜均，夏至之日晝六十刻、夜四十刻，冬至之日晝四十刻、夜六十刻，長短不均也。月初為朔，八日為上弦，十五日為望，二十四日為下弦，三十日為晦，則死生義也。孫子以為五行、四時、日月盈縮無常，況於兵之形變，安常定也？梅堯臣曰：皆所以象兵之隨敵也。王哲曰：皆喻兵之變化，非一道也。張預曰：言五行之休王，四時之代謝，日月之盈反，皆如兵勢之無定也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<b><span lang="EN-US" style="font-family: 新細明體; color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<b><span style="font-family: 新細明體; color: maroon">孫子註解卷之六竟</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		＃１『必』原作『不』，據郭化若譯《十一家注孫子》改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">＃２『大』原作『生』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">＃３『分』原作『忿』，據宋本改。<span lang="EN-US"><br>
		</span>＃４『敵』原脫，據宋本補。<span lang="EN-US"><br>
		</span>＃５『釣』原作『偽』，據宋本改。<span lang="EN-US"><br>
		</span>＃６『無』原作『有』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="color: maroon">&nbsp;</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>