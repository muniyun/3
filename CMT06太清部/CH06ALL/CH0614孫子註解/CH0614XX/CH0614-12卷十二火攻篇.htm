<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #C0504D">
		孫子註解卷之十二</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-family:&quot;New MingLiu&quot;;color:#C0504D">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #C0504D">火攻篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:#C0504D">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span>
		<span style="font-size:9.0pt;font-family:新細明體;color:#C0504D">
		曹操曰：以火攻人，當擇時日也。王&#26227;曰：助兵取勝，戒虛發也。張預曰：以火攻敵，當使姦細潛行，地里之遠近，途徑之險易，先熟知之，乃可往。故次九地。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">孫子曰：凡火攻有五：一曰火人，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;color:#C0504D">
		李筌曰：焚其營，殺其士卒也。杜牧曰：焚其營柵，因燒兵士。吳起曰：凡軍居荒澤，草木幽穢，可焚而滅。蜀先主伐吳，吳將陸遜拒之於夷陵，先攻一營不利。諸將曰：空殺兵耳。遜曰：吾已曉破敵之術矣。乃&#21201;各持一把茅，以火攻拔之。一爾勢成，通率諸軍，同時俱攻。斬張南、馮習及胡王沙摩柯等，破四十餘營，死者萬數。備因夜遁，軍資器械略盡，遂歐血而殂。梅堯臣曰：焚營柵荒穢，以助攻戰也。何氏曰：魯桓公世，焚邾婁之咸丘，始以火攻也。後世兵家者流，故有五火之攻，以佐取勝之道也。如後漢班超使西域，到鄯善。初夜，將史士奔虜營。會天大風，超令十人持鼓藏虜舍後，約曰：見火燃，皆當嗚鼓大呼。餘人悉持兵弩夾門而伏。超順風縱火，前後鼓譟，虜&#34886;驚亂。超手格殺三人，餘&#34886;悉燒死。又皇甫嵩率兵討黃巾賊張角。嵩保長社，賊來圍城，嵩兵少，軍中皆恐。召軍吏謂曰：兵有奇變，不在&#34886;寡。今賊依草結營，易為風火；若因夜縱火，必大驚亂，吾出兵擊之，其功可成。其夕遂大風，嵩乃約勒軍士，皆東苣乘城，使銳士間出圍外縱火大呼，城上舉燎應之。嵩因鼓而奔其陳，賊驚亂奔走，大破之。又五代梁太祖乾寧中，親領大軍，由鄆州東路北次於魚山。朱宣覘知，即以兵徑至，且圖速戰。帝整軍出砦。時宣瑾已陳於前。須臾，東南風大起，帝軍旌旗失次，甚有懼色。帝即令騎士揚鞭呼嘯，俄而西北風驟發。時兩軍皆在草莽中，帝因令縱火。既而煙燄亙天，乘勢以攻賊陳，宣瑾大破，餘&#34886;擁入清河。因築京觀於魚山之下。又後唐伐蜀，工部任圜以大軍至漢州，康延孝來逆戰。圜命董璋以東川懦卒當其鋒，伏精兵於其後。延孝擊退東川之軍，急追之，遇伏兵。延孝敗馳入漢州，閉壁不出。西川孟知祥以兵二萬，與圜合勢攻之。漢州四面樹竹木為柵。三月，圓陳于金鴈橋，即率諸軍鼓譟而進，四面縱火，風燄亙空。延孝危急，引騎出陳于金馬橋，又大敗之。張預曰：焚彼營合，以殺其士，火攻之先也。班超燒匈奴使者是也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">二曰火積，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		李筌曰：焚積聚也。杜牧曰：積者，積蓄也，糧食薪芻是也。高祖與項羽相持成&#30352;，為羽所敗，北渡河，得張耳、韓信軍。軍脩武，深溝高壘。使劉賈將二萬人騎數百，渡白馬津，入楚地，燒其積聚，以破其業。楚軍乏食。隋文帝時，高熲獻取陳之策，曰：江南土薄，合多茅竹，所有儲積，皆非地窖。可密遣行人，因風縱火，待彼修葺，復更燒之。不出數年，自可財力俱盡。帝行其策，由是陳人益弊。梅堯臣曰：焚其委積，以困芻糧。張預曰：焚其積聚，使芻糧不足。故曰：軍無委積則亡。劉賈燒楚積聚是也。<span lang="EN-US"><br>
		</span></span><span style="font-family: 新細明體; color: #C0504D">三曰火輜，四曰火庫，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		李荃曰：燒其輜重，焚其庫室。杜牧曰：器械財貨及軍士衣裝，在車中上道未止曰輜，在城營壘已有止舍曰庫，其所藏二者皆同。後漢末，袁紹相許攸降曹公，曰：今袁氏輜重有萬餘兩車，屯軍不嚴；今以輕兵襲之，不意而至，焚其積聚，不過三日，袁氏自敗。公大喜，選精騎五千，皆用袁氏旗幟，銜枚縛馬口，從間道出入，抱束薪。所歷道有問者，語之曰：袁公恐曹操抄略後軍，遣兵以益備。聞者信以為然，皆自若，既至圍屯，大放火，營中驚亂，因大破之，輜重悉焚之矣。陳&#30373;曰：夫敵有愛惜之物，亦可以攻之；彼若出救，是我以火分其勢也。更遇其心神撓惑，自可破軍殺將也。梅堯臣曰：焚其輜重，以窘貨財；焚其庫室，以空蓄聚。何氏曰：如前秦符堅遣將王猛伐前燕慕容暐，師至潞川，燕將慕容評率兵四十萬禦之，以持久制之。猛遣將郭慶率步騎五千，夜從間道，起火於晉山，燒評輜重，火見鄴中。因而滅之。張預曰：焚其輜重，使器用不供。故曰：軍無輜重則亡。曹操燒袁紹輜重是也。焚其府庫，使財貨不充。故曰：軍無財，則士不來。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">五曰火隊。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		李筌曰：焚其隊仗兵器。杜牧曰：焚其行伍，因亂而擊之。梅堯臣曰：焚其隊仗，以奪兵具。隊一作隧。賈林曰：隧，道也。燒絕糧道及轉運也。何氏同賈林註。張預曰：焚其隊仗，使兵無戰具。故曰：器械不利，則難以應敵也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">行火必有因，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：因姦人。李筌曰：因姦人而內應也。陳&#30373;曰：須得其便，不獨姦人。賈林曰：因風燥而焚之。張預曰：凡火攻，皆因天時燥旱，營含茅竹，積芻聚糧，居近草莽，因風而焚之。<span lang="EN-US"><br>
		</span></span><span style="font-family: 新細明體; color: #C0504D">煙火必素具。</span><span lang="EN-US" style="font-family:&quot;New MingLiu&quot;"><br>
		</span><span lang="EN-US" style="font-family:標楷體">&nbsp;&nbsp;&nbsp; </span>
		<span style="font-family:標楷體;
color:#C0504D">
		曹操曰：煙火，燒具也。李筌曰：薪芻、蒿艾、糧糞之屬。杜牧曰：艾蒿、荻葦、薪芻膏油之屬，先須修事以備用。兵法有火箭、火簾、火杏、火兵、火獸、火禽、火盜、火弩，凡此者皆可用也。梅堯臣曰：潛姦伺隙，必有便也；秉&#31174;持燧，必先備也。傳曰：惟事事有備，乃無患也。張預曰：貯火之器，燃火之物，常須預備，伺便而發。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">發火有時，起火有日。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:#C0504D">&nbsp;&nbsp;&nbsp; </span>
		<span style="font-family:標楷體;color:#C0504D">梅堯臣曰：不妄發也。張預曰：不可偶然，當伺時日。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">時者，天之燥也；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;color:#C0504D">
		曹操曰：燥者，旱也。梅堯臣曰：旱煥易燎。張預曰：天時旱燥，則火易燃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		日者，月在箕、壁、翼、軫也；凡此四宿者，風起之日也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;color:#C0504D">
		李筌曰：天文志月宿此者多風。玉經云：常以月加日，從營室順數十五至翼，月在宿於此也。杜牧曰：宿者，月之所宿也。四宿者，風之使也。梅堯臣曰：箕，龍尾也；壁，東壁也；翼、軫，鶉尾也。宿在者，謂月之所次也。四宿好風，月離必起。張預曰：四星好風，月宿則起。當推步躔次，知所宿之日，則行火。一說：春丙丁，夏戊己，秋壬癸，冬甲乙，此日有疾風猛雨。又占風法：取雞羽重八兩，掛於五丈竿上，以候風所從來。四宿，即箕、壁、翼、軫也。<span lang="EN-US"><br>
		</span></span><span style="font-family: 新細明體; color: #C0504D">
		凡火攻，必因五火之變而應之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">梅堯臣曰：因火為變，以兵應之。張預曰：因其火變，以兵應之。五火即人、積、輜、庫、隊也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">火發於內，則早應之於外。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:#C0504D">&nbsp;&nbsp;&nbsp; </span>
		<span style="font-family:標楷體;color:#C0504D">
		曹操曰：以兵應之也。李筌曰：乘火勢而應之也。杜牧曰：凡火，乃使敵人驚亂，因而擊之，非謂空以火敗敵人也。聞火初作即攻之；若火闌&#34886;定而攻之，當無益，故曰早也。杜佑曰：使間人縱火於敵營內，當速進以攻其外也。梅堯臣曰：內若驚亂，外以兵擊。張預曰：火纔發於內，則兵急擊於外；表裹齊攻，敵易驚亂。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">火發兵靜者，待而勿攻；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　杜牧曰：火作不驚，敵素有備，不可遽攻，須待其變者也。梅堯臣曰：不驚撓者，必有備也。王&#26227;曰：以不變也。何氏曰：火作而敵不驚呼者，有備也；我往攻，則返或受害。張預曰：火雖發而兵不亂者，敵有備也；復防其變，故不可攻。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">極其火力，可從而從之，不可從而止。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　曹操曰：見可而進，知難而退。李筌曰：夫火發兵不亂，不可攻。杜牧曰：俟火盡已來，若敵人擾亂則攻之；若敵終靜不擾，則收兵而退也。杜佑曰：見利則進、知難則退。極，盡也。盡火力，可則應，不可則止，無使敵知其所為。梅堯臣曰：極其火勢，待其變則攻，不變則勿攻。王&#26227;曰：伺其變亂則乘之；終不變亂，則自治而蓄力。何氏曰：如魏滿寵征吳，&#21201;諸將曰：今夕風甚猛，賊必來燒我營，宜為之備。諸。<span lang="EN-US"><br>
		</span>軍皆警。夜半，果來燒營，寵掩擊破之者是也。張預曰<span lang="EN-US">:</span>盡其火勢，變亂則攻，安靜則退。<span lang="EN-US"><br>
		</span></span><span style="font-family: 新細明體; color: #C0504D">
		火可發於外，無待於內，陝時發之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family:標楷體;color:#C0504D">李筌曰：魏武破袁紹於官渡，用許攸計，燒輜重萬餘，則其義也。杜牧曰：上文云五火變須發於內。若敵居荒澤草穢，或營柵可焚之地，即須及時發火，不必更待內發作然後應之，恐敵人自燒野草，我起火無益。漢時李陵征匈奴，戰敗，為單于所逐，及於大澤。匈奴於上風縱火，陵亦先放火燒斷蒹葭，用絕火勢。陳&#30373;曰：以時發之，所謂天之燥月之宿在四星也。賈林曰：火可發於外，不必待內應；得時即應發，不可拘於常勢也。梅堯臣同杜牧註。張預曰：火亦可發於外，不必須待作於內；但有便則應時而發。黃巾賊張角圍漢將皇甫嵩於長社。賊依草結營，嵩使銳士間出圍外，縱火大呼，城上舉燎應之。嵩因鼓而奔其陳，賊驚亂，遂敗走。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">火發上風，無攻下風。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：不便也。李筌曰：隋江東賊劉元進攻王世充於延陵，令把草東方，因風縱火。俄而迴風，悉燒元進營，軍人多死者。杜牧曰：若是東，則焚敵之東，我亦隨以攻其東。若火發東面，攻其西，則與敵人同受也。故無攻下風，則順風也；若舉東，可知其他也。梅堯臣曰：逆火勢，非便也，敵必死戰。王&#26227;曰：或擊其左右可也。張預曰：燒之必退，退而逆擊之，必死戰，則不便也。<span lang="EN-US"><br>
		</span></span><span style="font-family: 新細明體; color: #C0504D">晝風久，夜風止。</span><span lang="EN-US" style="font-family:&quot;New MingLiu&quot;"><br>
		</span><span style="font-family:標楷體">　<span style="color:#C0504D">　曹操曰：數當然也。李筌曰：不終</span></span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-family:標楷體;color:#C0504D">始也。杜牧曰：老子曰：飄風不終朝。梅堯臣曰：凡晝風必夜止，夜風必晝止，數當然也。王&#26227;同梅堯臣註。張預曰：晝起則夜息，數當然也。故老子曰：飄風不終朝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">凡軍必知有五火之變，以數守之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;color:#C0504D">
		杜牧曰：須算星躔之數，守風起日，乃可發火，不可偶然而為之。杜佑曰：既知起五火五變，當復以數消息其可否。梅堯臣曰：數星之躔，以候風起之日，然而發火，亦當自防其變。張預曰：不可止知以火攻人，亦當防人攻己。推四星之度數，知風起之日，則嚴備守之。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">故以火佐攻者明，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　梅堯臣曰：明白易勝。張預曰：用火助攻，灼然可以取勝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:#C0504D">以水佐攻者強。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">　　杜佑曰：水以為衝，故強。梅堯臣曰：勢之強也。張預曰：水能分敵之軍，彼勢分則我勢強。<span lang="EN-US"><br>
		</span></span><span style="font-family: 新細明體; color: #C0504D">水可以絕，不可以奪。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：火佐者，取勝明也。水佐者，但可以絕敵道，分敵軍，不可以奪敵蓄積。李筌曰：軍者，必守術數，而佐之水火，所以明強也。光武之敗王莽，魏武之擒呂布，皆其義也。以水絕敵人之軍，分為二則可，難以奪敵人之蓄積。杜牧曰：水可絕敵糧道，絕敵救援，絕敵奔逸，絕敵衝擊，不可以水奪險要蓄積也。王&#26227;曰：強者取其決注之暴。張預曰：水止能隔絕敵軍，使前後不相及，取其一時之勝；然不若火能焚奪敵之積聚，使之滅亡。若韓信決水斬楚將龍且，是一時之勝也；曹公焚袁紹輜重，紹因以敗，是使之滅亡也。水不若火，故詳於火而略於水。<span lang="EN-US"><br>
		</span></span><span style="font-family: 新細明體; color: #C0504D">
		夫戰勝攻取，而不修其功者，凶，命曰費留。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：若水之留，不復還也。或曰：賞不以時，但費留也，賞善不踰日也。李筌曰：賞不踰日，罰不踰時。若功立而不賞，有罪而不罰，則士卒疑惑，日有費也。杜牧曰：修者，舉也。夫戰勝攻取，若不藉有功舉而賞之，則三軍之士必不用命也；則有凶咎，徒留滯費耗，終不成事也。賈林曰：費留，惜費也。梅堯臣曰：欲戰必勝、攻必取者，在因利乘便，能作為功也。作為功者，修火攻、水攻之類，不可坐守其利也。坐守其利者，凶也；是謂費留矣。王&#26227;曰：戰勝攻取，而不修功賞之差，則人不勸；不勸則費財老師，凶害也已。張預曰：戰攻所以能必勝必取者，水火之助也。水火所以能破軍敗敵者，士卒之用命也。不修舉有功而賞之，凶咎之道也。財竭師老而不得歸，費留之謂也。<span lang="EN-US"><br>
		</span></span><span style="font-family: 新細明體; color: #C0504D">
		故曰：明主慮之，良將修之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：黃石公曰：夫霸者，制士以權，結士以信，使士以賞；信衰則士疏，賞虧則士不為用。賈林曰：明主慮其事，良將修其功。梅堯臣曰：始則君發其慮，終則將修其功。張預曰：君當謀慮攻戰之事，將當修舉剋捷之功。<span lang="EN-US"><br>
		</span></span><span style="font-family: 新細明體; color: #C0504D">非利不動，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：明主賢將，非見利不起兵。杜牧曰：先見起兵之利，然後兵起。梅堯臣曰：凡兵非利於民不興也。一作非利不起也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">非得不用，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體">　　<span style="color:#C0504D">杜牧曰：先見敵人可得，然後用兵。賈林曰：非得其利不用也。<span lang="EN-US"><br>
		</span></span></span><span style="font-family: 新細明體; color: #C0504D">
		非危不戰。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：不得已而用兵。李筌曰：非至危不戰。梅堯臣曰：凡用兵，非危急不戰也，所以重凶器也。張預曰：兵，凶器；戰，危事。須防禍敗，不可輕舉，不得已而後用。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">主不可以怒而興師，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　王&#26227;曰：不可但以怒也。若息侯伐鄭。張預曰：因怒興師，不亡者鮮。若息侯與鄭伯有違言而伐鄭，君子是以知息之將亡。<span lang="EN-US"><br>
		</span></span><span style="font-family: 新細明體; color: #C0504D">將不可以慍而致戰；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　王&#26227;曰：不可但以慍也，若晉趙穿。張預曰：因忿而戰，罕有不敗。若姚襄怒符堅黃眉壓壘而陳，因出戰，為黃眉所敗是也。怒大於慍，故以主言之；慍小於怒，故以將言之。君則可以興兵，將則止可言戰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">合於利而動，不合於利而止；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　曹操曰：不得以己之喜怒而用兵也。賈林曰：慍怒內作，不顧安危，固不可也。杜佑曰：人主聚&#34886;興軍，以道理勝負之計，不可以己之私怒；將舉兵則以策，不可以慍恚之故而合戰也。梅堯臣曰：兵以義動，無以怒興；戰以利勝，無以慍敗。張預曰：不可因己之喜怒而用兵，當顧利害所在。尉繚子曰：兵起非可以忿也；見勝則興，不見勝則止。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">怒可以復喜，慍可以復悅；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　張預曰：見於色者謂之喜，得於心者謂之悅。<span lang="EN-US"><br>
		</span></span><span style="font-family: 新細明體; color: #C0504D">
		亡國不可以復存，死者不可以復生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　杜牧曰：亡國者，非能亡人之國也。言不度德，不量力，因怒興師，因慍合戰，則其兵自死，其國自亡者也。杜佑曰：凡主怒興軍伐人，無素謀明計，則破亡矣。將慍怒而&#39724;，倉卒而合戰，所傷殺必多。怒慍復可以說喜，言亡國不可復存，死者不可復生者，言當慎之。梅堯臣曰<span lang="EN-US">:</span>一時之怒，可返而喜也；一時之慍，可返而說也。國亡軍死，不可復已。王&#26227;曰：喜怒無常，則威信去矣。張預曰：君因怒而興兵，則國必亡；將因慍而輕戰，則士必死。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">
		故明君慎之，良將警之，此安國全軍之道也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：警，言戒之也。梅堯臣曰：主當慎重，將當警懼。張預曰：君常慎於用兵，則可以安國；將常戒於輕戰，則可以全軍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">孫子註解卷之十二竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-size:9.0pt;font-family:新細明體;color:#C0504D">『終』原作『知』，據宋本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>