<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #C0504D">
		孫子註解卷之八</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-family:&quot;New MingLiu&quot;;color:#C0504D">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #C0504D">九變篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family:&quot;New MingLiu&quot;;color:#C0504D">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　曹操曰：變其正，得其所用九也。王皙曰：皙謂九者數之極；用兵之法，當極其變耳。逸詩云：九變復貫。不知曹公謂何為九。或曰：九地之變也。張預曰：變者，不拘常法，臨事適變，從宜而行之之謂也。凡與人爭利必知九地之變，故次軍爭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">孫子曰：凡用兵之法，將受命於君，合軍聚&#34886;。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">　　張預曰：已解上文。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">圮地無舍，</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family:標楷體;color:#C0504D">
		　　曹操曰：無所依也。水毀曰圮。李筌曰：地下曰圮，行必水淹也。陳&#30373;曰：圮，低下也。孔明謂之地獄。獄者，中下四面高也。孟氏曰：太下則為敵所囚。杜佑曰：擇地頓兵，當趨利而避害也。梅堯臣曰：山林、險阻、沮澤之地，不可舍止，無所依也。何氏曰：下篇言圮地則吾將進其塗，謂必固之地，宜速去之也。張預曰：山林、險阻、沮澤，凡難行之道為圮地。以其無所依，故不可舍止。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">衢地交合，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp; </span><span style="font-family:標楷體;color:#C0504D">
		曹操曰：結諸侯也。李筌曰：四通曰衢，結諸侯之交地也。賈林曰：結諸侯以為援。梅堯臣曰：夫四通之地，與旁國相通，當結其交也。何氏曰：下篇云衢地吾將固其結，言交結諸侯，使牢固也。張預曰：四通之地，旁有鄰國，先往結之，以為交援。</span><b><span lang="EN-US" style="font-family:&quot;New MingLiu&quot;"><br>
		</span></b><span style="font-family: 新細明體; color: #C0504D">絕地無留，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：無久止也。李筌曰：地無泉井畜牧釆樵之處為絕地，不可留也。賈林曰：谿谷坎險，前無通路曰絕，當速去無留。梅堯臣曰：始去國，始出境，猶不居輕地，是不可久留也。張預曰：去國越境而師者，絕地也。危絕之地，過於重地，故不可淹留久止也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">圍地則謀，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：發奇謀也。李筌曰：因地能通。賈林曰：居四險之中曰圍地。敵可往來，我難出入，居此地者，可預設奇謀，使敵不為我患，乃可濟也。梅堯臣曰：往返險迂，當出奇謀。何氏曰：下篇亦云圍地則謀，言在艱險之地，與敵相持，須用奇險詭譎之謀，不至於害也。張預曰：居前隘後固之地，當發奇謀。若漢高為匈奴所圍，用陳平奇計得出，玆近之。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">死地則戰。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp; </span>
		<span style="font-family:標楷體;
color:#C0504D">
		曹操曰：殊死戰也。李筌曰：置兵於必死之地，人自為私&#39725;，韓信破趙，此是也。梅堯臣曰：前後有礙，&#20915;在死戰。此而上舉九地之大約也。王&#26227;註上之五地並同曹公。何氏曰：下篇亦云死地則戰者，此地速為死戰則生；若緩而不戰，氣衰糧絕，不死何待也。張預曰：走無所往，當殊死戰，淮陰背水陳是也。從圮地無舍至此為九變，止陳五事者，舉其大略也。九地篇中說九地之變，唯育六事，亦陳其大略也。凡地有勢有變，九地篇上所陳者是其勢也，下所&#21465;者是其變也。何以知九變為九地之變？下文云：將不通九變，雖知地形，不能得地利。又九地篇云：九地之變，屈伸之利，不可不察。以此觀之，義可見也。下既說九地，此復言九變者，孫子欲&#21465;五利，故先陳九變。蓋九變五利，相須而用，故兼言之。</span><span lang="EN-US"><br>
		</span><span style="font-family: 新細明體; color: #C0504D">塗有所不由，</span><span lang="EN-US" style="color:#C0504D"><br>
		</span><span lang="EN-US" style="font-family:標楷體;color:#C0504D">&nbsp; </span>
		<span style="font-family:標楷體;
color:#C0504D">
		曹操曰：隘難之地，所不當從；不得已從之，故為變。李筌曰：道有險狹，懼其邀伏，不可由也。杜牧曰：後漢光武遣將軍馬援、耿舒討武陵五谿蠻，軍次下&#38589;，今辰州也。有兩道可入，從壺頭則路近而水險，從充道則路夷而運遠。帝初以為疑。及軍至，耿舒欲從充道，援以為棄曰費糧，不如進壺頭，搤其咽喉，則賊自破。以事上之帝，從援策，乃進營壺頭。賊乘高守隘，水疾，船不得上。會暑濕，士卒多疫死，援亦中病卒。耿舒與兄好時侯書曰：舒前上言，當先擊充糧，雖難運而兵馬得用；軍人數萬，爭欲先奮。今壺頭竟不得進，大&#34886;怫鬱行死，誠可痛惜。賈林曰：由，從也。途且不利，雖近不從。杜佑曰：阨難之地，所不當從也。不得已從之，故為變也。梅堯臣曰；避其險阨也。王&#26227;曰：途雖可從，而有所不從，慮奇伏也。若趙涉說周亞夫，避殽甩阨&#38527;之間，慮置伏兵；請走藍田，出武關，抵洛陽，間不過差一二日是也。張預曰：險阨之地，車不得方軌，騎不得成列，故不可由也。不得已而行之，必為權變。韓信知陳餘不用李左車計，乃敢入井陘口是也。</span><span lang="EN-US"><br>
		</span><span style="font-family: 新細明體; color: #C0504D">軍有所不擊，</span><span lang="EN-US" style="color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：軍雖可擊，以地險難久，留之失前利，若得之則利薄，困窮之兵，必死戰也。杜牧曰：蓋以銳卒勿攻，歸師勿遏，窮寇勿迫，死地不可攻。或我彊敵弱，敵前軍先至，亦不可擊，恐驚之退走也。言有如此之軍，皆不可擊。斯統言為將須知有此不可擊之軍，即須不擊，益為知變也。故列於九變篇中。陳&#30373;曰：見小利不能傾敵，則勿擊之，恐重勞人也。賈林曰：軍可威懷，勢將降伏，則不擊，寇窮據險，擊則死戰，可自固守，待其心惰取之。杜佑曰：軍雖可擊，以地險難久，留之失前利，若得之利薄也。窮困之卒，隘陷之軍，不可攻，為死戰也；當固守之，以待隙也。梅堯臣曰：往無利也。王&#26227;曰：曹公曰：軍雖可擊，以地險難久，留之失前利，若得之則利薄。&#26227;謂餌兵銳卒，正正之旗，堂堂之陳，亦是也。張預曰：縱之而無所損，克之而無所利，則不須擊也。又若我弱彼彊，我曲彼直，亦不可擊。如晉楚相持，士會曰：楚人德刑政事典禮不易，不可敵也。不為是征，義相近也。</span><span lang="EN-US"><br>
		</span><span style="font-family: 新細明體; color: #C0504D">城有所不攻，</span><span lang="EN-US" style="color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：城小而固，糧饒，不可攻也。操所以置華費而深入徐州，得十四縣也。杜牧曰：操捨華費不攻，故能兵力完全，深入徐州，得十四縣也。蓋言敵於要害之地，深峻城隍，多積糧食，欲留我師；若攻拔之，未足為利，不拔則挫我兵勢，故不可攻也。宋順帝時，荊州守沈攸之反，素蓄士馬，資用豐積，戰士十萬，甲馬二千。軍至郢城，功曹臧寅以為：攻守異勢，非旬日所拔；若不時舉，挫銳損威。今順流長驅，計日可捷；既傾根本，則郢城豈能自固？故兵法曰：城有所不攻是也。攸之不從。郢郡守柳世隆拒仗之。攸之盡銳攻之，不克。&#34886;潰走。入林自縊。後周武帝欲出兵於河陽以伐齊，吏部宇文弼進曰：今用兵須擇地。河陽要衝，精兵所聚，盡力攻之，恐難得志。如臣所見，彼汾之曲，戌小山平，攻之易拔；用武之地，莫過於此。帝不納。師竟無功。復大舉伐齊，卒用弼計以滅齊。國家自元和三年至于今三十年間，凡四攻寇。魏薄攻寇之南宮縣，上黨攻寇之臨城縣，太原攻寇之河星鎮。是寇三城池浚壁堅，芻粟米石金炭麻膏，凡城守之資，常為不可勝之計以備。官軍擊膚，攻既不拔，兵頓力疲寇以勁兵來救，故百戰百敗。故三十年間，困天下之功力，攻數萬之寇，四圍其境，通計十歲，竟無尺寸之功者，蓋常墮寇計中，不能知變也。賈林曰：臣忠義重&#31104;命堅守者，亦不可攻也。梅堯臣曰：有所害也。王&#26227;曰：城非控要，雖可攻，然懼於鈍兵挫銳；或非堅實，而得士死力；又剋雖有期，而救兵至，吾雖得之，利不勝其所害也。張預曰：拔之而不能守，委之而不為患，則不須攻也。又若深溝高壘，卒不能下，亦不可攻。如士&#21252;請伐偪陽，荀營曰：城小而固，勝之不武，弗服為笑，是也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">地有所不爭，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：小利之地，方爭得而失之，則不爭也。杜牧曰：言得之難守，失之無害。伍子胥諫夫差曰：今我伐齊，獲其地，猶石田也。東晉陶侃鎮武昌，議者以武昌北岸有邾城，宜分兵鎮之，侃每不答，而言者不已。侃乃渡水獵，引諸將佐語之曰：我所以設險而禦寇，正以長江耳。邾城隔在江北，內無所倚，外接&#32675;夷；夷中利深，晉人責利，夷不堪命。必引寇膚。乃政禍之由，非禦寇也。且今縱有兵守之，亦無益於江南；若羯虜有可乘之會，此又非所資也。後庾亮戍之，果大敗也。梅堯臣曰：得之無益者。王&#26227;曰：謂地雖要害，敵已據之；或得之無所用，若難守者。張預曰：得之不便於戰，失之無害於己，則不須爭也。又若遼遠之地，雖得之，終非己有，亦不可爭。如吳子伐齊，伍員諫曰：得地於齊，猶獲石田也；不如早從事於越。不聽，為越所滅是也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">君命有所不受。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：苟便於事，不拘於君命也。李筌曰：苟便於事，不拘君命。穰苴斬莊賈，魏絳戮揚干是也。杜牧曰：尉繚子曰：兵者，凶器也。爭者，逆德也。將者，死官也。無天於上，無地於下，無敵於前，無主於後。賈林曰：&#20915;必勝之機，不可推於君命；苟利社稷，專之可也。孟氏曰：無敵於前，無君於後，閫外之事，將軍制之。梅堯臣曰：從宜而行也。此而上五利也。張預曰：苟便於事，不從君命。夫&#27113;王曰：見<span lang="EN-US"><br>
		</span>
		義而行不待命，是也。自塗有所不由至此為五利。或曰：自圮地無舍至地有所不爭為九變。謂此九事，皆不從中覆，但臨時制宜，故統之以君命有所不受。</span><span lang="EN-US"><br>
		</span><span style="font-family: 新細明體; color: #C0504D">故將通於九變之地利者，知用兵矣；</span><span lang="EN-US" style="color:#C0504D">
		<br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		李筌曰：謂上之九事也。杜佑曰：九事之變，皆臨時制宜，不由常道，故言變也。賈林曰：九變，上九事將帥之任機權，遇勢則變，因利則制，不拘常道，然後得其通變之利。變之則九，數之則十，故君命不在常變例也。梅堯臣曰：達九地之勢，變而為利也。王&#26227;曰：非賢智不能盡事理之變也。何氏曰：孫子以九變名篇，解者十有餘家，皆不條其九變之目者，何也？蓋自圯地無舍而下，至君命有所不受，其數十矣，使人不得不惑。愚熟觀文意上下，止述其地之利害爾；且十事之中，君命有所不受，且非地事，昭然不類矣。蓋孫子之意，言凡受命之將，合聚軍眾，如經此九地，有害而無利，則當變之，雖君命使之舍留攻爭，亦不受也。況下文言將不通於九變之利者，雖知地形，不能得地之利矣。其君命豈得與地形而同算也？況下之地形篇云：戰道必勝，主曰無戰，必戰可也。戰道不勝，主曰必戰，無戰可也。厥旨盡在此矣。張預曰：更變常，道而得其利者，知用兵之道矣。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		將不通於九變之利者，雖知地形，不能得地之利矣。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　賈林曰：雖知地形，心無通變，豈惟不得其利，亦恐反受害也。將貴適變也。梅堯臣曰：知地不知變，安得地之利？張預曰：凡地有形有變，知形而不曉變，豈能得地之利？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">治兵不知九變之術，雖知五利，不能得人之用矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　曹操曰：謂下五事也。九變，一云五變。賈林曰：五利五變，亦在九變之中。遇勢能變，則利不變，則害在人，故無常體，能盡此理，乃得人之用也。五變謂：途雖近，知有險阻、奇伏之變而不由；軍雖可擊，知有窮蹙、死&#39725;之變而不擊；城雖勢孤可攻，知有糧充、兵銳、將智、臣忠不測之變而不攻；地雖可爭，知得之難守、得之無利、有反奪傷人之變而不爭；君命雖宜從之，知有內御不利之害而不受。此五變者，臨時制宜，不可預定。貪五利者：途近則由，軍勢孤則擊，城勢危則攻，地可取則爭，軍可用則受命。貪此五利，不知其變，豈惟不得人用，抑亦敗軍傷士也。梅堯臣曰：知利不知變，安得人而用？王&#26227;曰：雖知五地之利，不通其變，如膠柱鼓瑟耳。張預曰：凡兵有利有變，知利而不識變，豈能得人之用？曹公言下五事為五利者，謂九變之下五事也，非謂雜於利害已下五事也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">是故智者之慮，必雜於利害。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　曹操曰：在利思害，在害思利，當難行權也。李筌曰：害彼利此之慮。賈林曰：雜一為親，一為難。言利害相參雜，智者能慮之慎之，乃得其利也。梅堯臣同曹操註。王&#26227;曰：將通九變，則利害盡矣。張預曰：智者慮事，雖處利地，必思所以害；雖處害地，必思所以利。此亦通變之謂也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">雜於利，而務可信也；</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　曹操曰：計敵不能依五地為我害，所務可信也。杜牧曰：信，申也。言我欲取利於敵人，不可但見取敵人之利，先須以敵人害我之事，參雜而計量之，然後我所務之利，乃可申行也。賈林曰：在利之時，則思害以自慎，一云：以害雜利行之，威令以臨之，刑法以戮之，己不二三，則眾務皆信，人不敢欺也。梅堯臣曰：以害參利，則事可行。王&#26227;曰：曲盡其利，則可勝矣。張預曰：以所害而參所利，可以伸己之事。鄭師克蔡，國人皆喜。惟子產懼曰：小國無文德而有武功，視莫大焉。後楚果伐鄭。此是在利思害也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">雜於害，而患可解也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體">　<span style="color:#C0504D">　曹操曰：既參於利，則亦計於害，雖有患可解也。李筌曰：智者為利害之事，必合於道，不至於極。杜牧曰：我欲解敵人之患，不可但見敵能害我之事，亦須先以我能取敵人之利，參雜而計量之，然後有患乃可解釋也。故上文云，智者之慮必維於利害也。譬如敵人圍我，我若但知突圍而去，志必懈怠，即必為追擊；未若勵士奮擊，因戰勝之利，以解圍也。舉一可知也。賈林曰：在害之時，則思利而免害，故措之死地則生，投之亡地則存，是其患解也。梅堯臣曰：以利參害，則禍可脫。王&#26227;曰：周知其害，則不敗矣。何氏曰：利害相生，明者常慮。張預曰：以所利而參所害，可以解己之難。張方入洛陽，連戰皆敗，或勸方宵遁，方曰：兵之利鈍，是常貴因敗以為成耳。夜潛進逼敵，遂政克捷，此是在害思利也。</span></span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">是故屈諸侯者以害，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：害其所惡也。李筌曰：害其政也。杜牧曰：惡音一路反。言敵人苟有其所惡之事，我能乘而害之，不失</span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-family:標楷體;color:#C0504D">其機，則能屈敵也。賈林曰：為害之計，理非一途。或語其賢智，令彼無臣；或遺以姦人，破其政令；或為巧詐，間其君臣，或遺工巧，使其人疲財耗；或潰淫樂，變其風俗；或與美人，惑亂其心，此數事若能潛運陰謀，密行不泄，皆能害人使之屈折也。梅堯臣曰：制之以害則屈也。王&#26227;曰：窮屈於必害之地，勿使可解也。張預曰：致之於受害之地，則自屈服。或曰：間之使君臣相疑，勞之使民失業，所以害之也。若韋孝寬間斛律光，高類平陳之策是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">役諸侯者以業，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">
		　　曹操曰：業，事也，使其煩勞，若彼入我出，彼出我入也。李筌曰：煩其農也。杜牧曰：言勞役敵人，使不得休，我須先有事業，乃可為也。事業者，兵&#34886;、國富、人和、令行也。杜佑曰：能以事勞役諸侯之人，令不得安佚。韓人令秦鑿渠之類是也。或以奇技藝業，淫巧功能，令其耽之，心目內役，諸侯若此而勞。梅堯臣曰：撓之以事則勞。王&#26227;曰：常若為攻襲之業，以弊敵也。田常曰：吾兵業已加魯矣。張預曰：以事勞之，使不得休。或曰：壓之以富彊之業，則可役使。若晉楚國彊，鄭人以犧牲玉帛奔走以事之是也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">趨諸侯者以利。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：令自來也。李筌曰：誘之以利。杜牧曰：言以利誘之，使自來至我也，墮吾畫中。孟氏曰：趨，速也。善示以利，令忘變而速至，我作變以制之，亦謂得人之用也。梅堯臣同杜牧註。王&#26227;曰：趨敵之間，當周旋我利也。張預曰：動之以小利，使之必趨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">故用兵之法，無恃其不來，恃吾有以待也；</span><span lang="EN-US" style="font-family:
&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp; </span>
		<span style="font-family:標楷體;
color:#C0504D">梅堯臣曰：所恃者，不懈也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:#C0504D">無恃其不攻，恃吾有所不可攻也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;color:#C0504D">
		曹操曰：安不忘危，常設備也。李筌曰：預備不可闕也。杜佑曰：安則思危，存則思亡，常有備。梅堯臣曰：所賴者有備也。王&#26227;曰：備者實也。何氏曰：吳略曰：君子當安平之世，刀劍不離身。古諸侯相見，兵衛不徹警，蓋雖有文事，必有武備；況守邊固圉，交刃之際歟？凡兵所以勝者，謂擊其空虛，襲其懈怠，苟嚴整終事，則敵人不至。傳曰：不備不虞，不可以師。昔晉人禦秦，深壘固軍以待之，秦師不能久。楚為陳，而吳人至，見有備而返。程不識將，屯正部曲行伍，營陳擊刁斗，吏治軍簿，虜不得犯。朱然為軍師，雖世無事，每朝夕嚴鼓兵，在營者咸行裝就隊，使敵不知所備，故出輒有功。是謂能外禦其侮者乎。常能居安思危，在治思亂，戒之於無形，防之於未然，斯善之善者也。其&#20915;莫如險其走集，明其伍侯，慎固其封守，繕完其溝隍，或多調軍食，或益修戰械。故曰：物不素具，不可以應卒。又曰：惟事事乃其有備，有備無患。常使彼勞我佚，彼老我壯，亦可謂先人有奪人之心，不戰而屈人之師也。若夫莒以恃陋而潰，齊以狎敵而殲，虢以易晉而亡，魯以果邾而敗，莫敖小羅而無次，吳子入巢而自輕，斯皆可以作鑒也。故吾有以待、吾有所不可攻者，能豫備之之謂也。張預曰：言須思患而預防之。傳曰：不備不虞，不可以師。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">故將有五危：</span><span lang="EN-US" style="font-family:標楷體;color:#C0504D"><br>
		&nbsp; </span><span style="font-family:標楷體;
color:#C0504D">李筌張預曰：下五事也。</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family: 新細明體; color: #C0504D">必死，可殺也；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp; </span>
		<span style="font-family:標楷體;
color:#C0504D">
		曹操曰：勇而無慮，必欲死&#39725;，不可曲撓，可以奇伏中之。李筌曰：勇而無謀也。杜佑曰：將愚而勇者，患也。黃石公曰：勇者好行其志，愚者不顧其死。吳子曰：凡人之論將，常觀於勇；勇之於將，乃數分之一耳。夫勇者必輕舍，輕舍而不知利，未可將也。梅堯臣同李筌註，何氏曰：司馬法曰：上死不勝。言貴其謀勝也。張預曰：勇而無謀，必欲死&#39725;，不可與力爭，當以奇伏誘必而殺之。故司馬法曰：上死不勝。言將無策略，止能以死先士卒，則不勝也。</span><span lang="EN-US"><br>
		</span><span style="font-family: 新細明體; color: #C0504D">必生，可虜也；</span><span lang="EN-US" style="color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：見利畏法不進也。筌曰：疑怯可虜也。杜牧曰：晉將劉裕沂江追桓玄，戰于崢嶸洲。于時義軍數千，玄兵甚盛；而玄懼有敗&#34882;，常漾輕舸於舫側，故其眾莫有&#39725;心。義軍秉風縱火，盡銳爭先，玄眾是以大敗也。孟氏曰：將之怯弱，志必生返，意不親戰，士卒不精，上下猶豫，可急擊而取之。新訓曰：為將怯懦，見利而不能進。太公曰：失利後時，反受其殃。梅堯臣曰：怯而不果。王&#26227;曰：無&#39725;志。曹公曰：見利怯不進也。&#26227;謂見害亦輕走矣。何氏曰；司馬法曰：上生多疑。疑為大患也。張預曰：臨陳畏怯，必欲生返，當鼓噪乘之，可以虜也。晉楚相攻，晉將趙嬰齊令其徒先具舟於河，欲敗而先濟是也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">忿速，可侮也；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：疾急之人，可忿怒侮而必之也。李筌曰：急疾之人，性剛而可侮必也。太宗殺宋老生而平霍邑。杜牧曰：忿者，剛怒也；速者，褊急也，性不厚重也。若敵人如此，可以凌侮，使之輕進而敗之也。十六國姚襄攻黃落，前秦符生遣符黃眉、鄧羌討之。襄深溝高壘，固守不戰。鄧羌說黃眉曰：襄性剛狠，易以剛動。若長驅鼓行，直壓其壘，必忿而出師，可一戰而擒也。黃眉從之，襄怒，出戰，黃眉等斬之。杜佑曰：急疾之人，可忿怒而致死。忿速易怒者，狷戇疾急，不計其難，可動作欺侮。梅堯臣曰：狷急易動。王&#26227;曰：將性貴持重，忿狷則易撓。張預曰：剛愎褊急之人，可凌侮而致之。楚子玉剛忿，晉人執其使以怒之，果從晉師，遂為所敗是也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">廉潔，可辱也；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：廉潔之人，可汙辱致之也。李筌曰：矜疾之人可辱也。杜佑曰：此言敵人若高壁固壘，欲老我師，我勢不可留，利在速戰。揣知其將多忿急，則輕侮而致之；性本廉潔，則汙辱之。如諸葛孔明遺司馬仲達以巾幗，欲使怒而出戰；仲達忿怒欲濟師，魏帝遣辛毗仗節以止之。仲達之才，猶不勝其忿，況常才之人乎。梅堯臣曰：徇名不顧。王&#26227;同曹操註。張預曰：清潔愛民之士，可垢辱以撓之，必可必也。<span lang="EN-US"><br>
		</span></span><span style="font-family: 新細明體; color: #C0504D">愛民，可煩也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">曹操曰：出其所必趨，愛民者，則必倍道兼行以救之；救之則煩勞也。李筌曰：攻其所愛，必卷甲而救；愛其人，乃可以計疲。杜牧曰：言仁人愛人</span><span lang="EN-US" style="font-size: 9.0pt; font-family: 新細明體; color: #C0504D; background: lime">#2</span><span style="font-family:標楷體;color:#C0504D">者，惟恐殺傷，不能捨短從長，棄彼取此，不度遠近，不量事力，凡為我攻，則必來救。如此，可以煩之，令其勞頓，而後取之也。陳&#30373;曰：兵有須救不必救者。項羽救趙，此須救也；亞父委梁，不必救也。賈林曰：廉潔之人，不好侵掠，愛人之仁，不好&#39725;戰，辱而煩之，其動必敗。梅堯臣曰：力疲則困。王&#26227;曰：以奇兵若將攻城邑者，彼愛民必數救，則煩勞也。張預曰：民雖可愛，當審利害。若無微不救，無遠不援，則出其所必趨，使頓而困也。<span lang="EN-US"><br>
		</span></span><span style="font-family: 新細明體; color: #C0504D">
		凡此五者，將之過也，用兵之災也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;
color:#C0504D">
		陳&#30373;曰：良將則不然。不必死，不必生，隨事而用；不忿速，不恥辱，見可如虎，否則閉戶；動靜以計，不可喜怒也。梅堯臣曰：皆將之失，為兵之凶。何氏曰：將材古今難之，其性往往失於一偏爾。故孫子首篇言將者，智、信、仁、勇、嚴，貴其全也。張預曰：庸常之將，守一而不知變，故取則於己，為凶於兵。智者則不然，雖勇而不必死，雖怯而不必生，雖剛而不可侮，雖廉而不可辱，雖仁而不可煩也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">覆軍殺將，必以五危，不可不察也。</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family:標楷體;color:#C0504D">
		　　賈林曰：此五種之人，不可任為大將，用兵必敗也。梅堯臣曰：當慎重焉。張預曰：言須識權變，不可執一道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#C0504D">孫子註解卷之八竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-size:9.0pt;font-family:新細明體;color:#C0504D">『失』原作『夫』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#2</span><span style="font-size:9.0pt;font-family:新細明體;color:#C0504D">『人』原作『民』，據宋本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>