<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		孫子註解卷之四</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 18.0pt; font-family: 新細明體; color: maroon">形篇</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：軍之形也。我動彼應，兩敵相察，情也。李荃曰：形謂主客、攻守、八陳、五營、陰陽、向背之形。杜牧曰：因形見情。無形者情密，有形者情疏；密則勝，疏則敗也。王哲曰：形者，定形也，謂兩敵強弱有定形也。善用兵者，能變化其形，因敵以制勝。張預曰：<span lang="EN-US"><br>
		</span>兩軍攻守之形也。隱於中，則人不可得而知；見於外，則敵乘隙而至。形因攻守而顯，故次謀攻。 </span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">孫子曰：昔之善戰者，先為不可勝，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">張預曰：所謂知己者也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">以待敵之可勝；</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">梅堯臣曰：藏形內治，伺其虛懈。張預曰：所謂知彼者也。</span><span lang="EN-US" style="color: maroon"><br>
		</span><span style="font-family: 新細明體; color: maroon">不可勝在己，可勝在敵。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：自修理，以待敵之虛懈也。李荃曰：夫善用兵者：守則深壁，多具軍食，善其教練；攻其城，則尚撞棚、雲梯、土山、地道；陳則在山川、丘陵，背孤向虛，從疑擊問，善戰者椅角勢連，首尾相應者，為不可勝也。夫善戰者，能為不可勝，不能使敵之鈴可勝。故曰：勝可知而不可為；不可勝者守也，可勝者攻也。此數者以為可勝也。杜牧曰：自整軍事，長有待敵之備；閉跡藏形，使敵人不能測度。因伺敵人有可乘之便，然後出而攻之。杜佑曰：先咨之廟堂，慮其危難，然後高壘深溝，使兵練習，以此守備之，故待敵之闕，則可勝之。言制敵在外，故自修理，以候敵之虛懈；已見敵有闕漏之形，然後可勝。王誓曰：不可勝者，修道保法也；可勝者，有所隙耳。張預曰：守之故在己，攻之故在彼。<span lang="EN-US"><br>
		</span></span><span style="font-family: 新細明體; color: maroon">故善戰者，能為不可勝，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜牧曰：不可勝者，上文註解所謂修整軍事、閉形藏跡是也。此事在己，故曰能為。張預曰：藏形晦跡，居常嚴備，則己能焉。<span lang="EN-US"><br>
		</span></span><span style="font-family: 新細明體; color: maroon">不能使敵之可勝。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">杜牧曰：敵若無形可窺，無虛懈可乘，則我雖操可勝之具，亦安能取勝敵乎？賈林曰：敵有智謀，深為己備，不能強令不己備。杜佑曰：在己，故練兵士，策與道合；深為備者，亦不可強勝之。梅堯臣曰：在<span lang="EN-US">1
		</span>己故能為，在敵故無叉。王誓曰：在敵不在我也。張預曰：若敵強弱之形，不顯於外，則我豈能爻勝於彼。<span lang="EN-US"><br>
		</span></span><span style="font-family: 新細明體; color: maroon">故曰：勝可知，<span lang="EN-US"><br>
		</span>　　</span><span style="font-family: 標楷體; color: maroon">曹操曰：見成形也。杜牧曰：知者，但能知己之力，可以勝敵也。陳嗥曰：取勝於形，勝可知也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">而不可為。<span lang="EN-US"><br>
		</span>　　</span><span style="font-family: 標楷體; color: maroon">曹操曰：敵有備故也。杜牧曰：言我不能使敵人虛懈，為我可勝之資。賈林曰：敵若隱而無形，不可強為勝敗。杜佑曰：敵有備也。已料敵見敵形者，則勝負可知，若敵密而無形，亦不可強使為敗。故范蠡曰：時不至不可強生，事不究不可強成。梅堯臣曰：敵有闕則可知，敵無闕則不可為。何氏曰：可知之勝在我，我有備也；不可為之勝在敵，敵無形也。張預曰：己有備則勝可知，敵有備則不可為。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">不可勝者，守也，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：藏形也。杜牧曰：言未見敵人有可勝之形，己則藏形，為不可勝之備，以自守也。杜佑曰：藏形也。若未見其形，彼眾我寡，則自守也。梅堯臣曰：且有待也。何氏曰：未見敵人形勢虛實，有可勝之理，則宜固守。張預曰：知己未可以勝，則守其氣而待之。<span lang="EN-US"><br>
		</span></span><span style="font-family: 新細明體; color: maroon">可勝者，攻也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：敵攻己，乃可勝。李荃曰：夫善用兵者：守則高壘堅壁也；攻其撞棚、雲梯、土山、地道；陳左川澤，右丘陵，背孤向虛，從疑擊問，識辨五令以節眾，勢連，首尾相應者，為不可勝也。無此數者，以為可勝也。杜牧曰：敵人有可勝之形，則當出而攻之。杜佑曰：敵攻己，乃可勝也。己見其形，彼寡我眾，則可攻。梅堯臣曰：見其闕也。王哲曰：守者以於勝不足，攻者以於勝有餘。張預曰：知彼有可勝之理，則攻其心而取之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">守則不足，攻則有餘。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操甲：吾所以守者，力不足也；所以攻者，力有餘也。李荃曰：力不足者可以守，力有餘者可以攻也。梅堯臣曰：守則知力不足，攻則知力有餘。張預曰：吾所以守者，謂取勝之道有所不足，故且待之。吾所以攻者，謂勝敵之事已有其餘，故出擊之。言非百勝不戰，非萬全不闕也。後人謂不足為弱，有餘為強者，非也。<span lang="EN-US"><br>
		</span></span><span style="font-family: 新細明體; color: maroon">
		善守者，藏於九地之下；善攻者，動於九天之上，故能自保而全勝也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：因山川丘陵之固者，藏於九地之下，因天時之變者，動於九天之上。李荃曰：天一遁甲經云：九天之上，可以陳兵；九地之下，可以伏藏。常以直符加時干，後一所臨官為九天，後二所臨官為九地。地者靜而利藏，天者運而利動。故魏武不明二遁，以九地為山川，九天為天時也。夫以天一太一之遁幽微，知而用之，故全也。經云：知三避五，魁然獨處，能知三五，橫行天下。以此法出，不拘諸答，則其義也。杜牧曰：守者，韜聲滅跡，幽比鬼神，在於地下，不可得而見之。攻者，勢迅聲烈，疾若雷電，如來天上，不可得而備也。九者，高深數之極。陳嗥曰：春三月寅功曹為九天之上，申傳送為九地之下；夏三月午勝先為九天之上，子神后為九地之下；秋三月申傳送為九天之上，寅功曹為九地之下；冬三月子神后為九天之上，午勝先為九地之下也。杜佑曰：善守備者，務因其山川之阻，丘陵之固，使不知所攻；言其深密，藏於九地之下。善攻者，務因天時地利水火之變，使敵不知所備。言其雷震發動，若於九天之上也。梅堯臣曰：九地，言深不可知；九天，言高不可測。蓋守備密而攻取迅也。王哲曰：守者，為未見可攻之利，當潛藏其形，沉靜幽默，不使敵人窺測之也。攻者，為見可攻之利，當高遠神速，乘其不意，懼敵人覺我而為之備也。九者，極言之耳。何氏曰：九地九天，言其深微。尉繚子曰：治兵者，若祕於地，若邃於天。言其祕密邃遠之甚也。後漢凍州賊王國圍陳倉，左將軍皇甫嵩督前軍董卓救之。卓欲速進赴陳倉，嵩不聽。卓曰：智者不後時，勇者不留次。速救則城全，不救則城滅。全滅之勢，在於此也。禽曰：不然。百戰百勝，不如不戰而屈人之兵。是以先為不可勝，以待敵之可勝；不可勝在我，可勝在彼。彼守不足，我攻有餘；有餘者動於九天之上，不足者陷於九地之下。今陳倉雖小，城守固備，非九地之陷也；王國雖強，而攻我之所不救，非九天之勢也。夫勢非九天，攻者受害；陷非九地，守者不技。國今已陷受害之地，而陳倉保不技之小城，我可不煩兵動眾，而取全勝之功，將何救焉。遂不聽。王國圍陳倉，自冬迄春，八十餘日，城堅守，固竟不能技。賊眾痕弊，果自解去。張預曰：藏於九地之下，喻幽而不可知也；動於九天之上，喻來而不可備也。尉繚子曰：若祕於地，若邃於天，是也。守則固，是自保也；攻則取是全勝也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">見勝不過眾人之所知，非善之善者也；<span lang="EN-US"><br>
		</span>　　</span><span style="font-family: 標楷體; color: maroon">曹操曰：當見未萌。李荃曰：知不出眾知，非善也。韓信破趙，未賽而出井陘，曰：破趙會食。時諸將嚥然，佯應曰：諾。乃背水陳。趙乘壁望見，皆大笑，言漢將不便兵也。乃破趙，食，斬成安君。此則眾所不知也。杜牧曰：眾人之所見，破軍殺將，然後知勝。我之所見，廟堂之上，蹲俎之問，已知勝負者矣。賈林曰：守鈴固，攻叉克，能自保全而常不失；勝見未然之勝，善知將然之敗，謂實微妙通玄，非眾人之所見也。孟氏曰：當見未萌，言兩軍已交，雖料見勝負，策不能過絕於人，但見近形非遠。太公曰：智與眾同，非國師也。梅堯臣曰：人所見而見，故非善。王哲曰：眾常之人，見所以勝，而不知制勝之形。張預曰：眾人所知，已成已著也，我之所見，未形未萌也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">戰勝而天下日善，非善之善者也；<span lang="EN-US"><br>
		</span></span><span style="font-family: 標楷體; color: maroon">
		　　曹操曰：爭鋒也。李荃曰：爭鋒力戰，天下易見，故非善也。杜牧曰：天下，猶上文言眾也。言天下人皆稱戰勝者，故破軍殺將者也。我之善者，陰謀潛運，攻叉伐謀，勝敵之日，曾不血刃。陳嗥曰：潛運其智，專伐其謀，未戰而屈人之兵，乃是善之善者也。梅堯臣曰：見不過眾，戰雖勝，天下稱之，猶不曰善。王誓曰：以謀屈人，則善矣。張預曰：戰而後能勝，眾人稱之日善，是有智名勇功也，故云非善。若見微察隱，取勝於無形，則真善者也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		故舉秋毫不為多力，見日月不為明目，聞雷霆不為聰耳。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：易見聞也。李荃曰：易見聞也。以為攻戰勝，而天下不日善也。夫智能之將，人所莫測，為之深謀，故孫武曰：難知如陰也。王哲曰：眾人之所知不為智，力戰而勝人不為善。何氏曰：此言眾人之所見所聞，不足為異也。昔烏獲舉千鈞之鼎為力，離朱百步觀纖芥之物為明，師曠聽蚊行螳步為聰也。兵之成形而見之，誰不能也？故勝於未形，乃為知兵矣。張預曰：人皆能也，引此以喻眾人之見勝也，秋毫謂兔毛至秋而勁細，言至輕也。<span lang="EN-US"><br>
		</span></span><span style="font-family: 新細明體; color: maroon">
		古之所謂善戰者，勝於易勝者也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：原微易勝，攻其可勝，不攻其不可勝也。杜牧曰：敵人之謀，初有萌兆，我則潛運以能攻之，用力既少，制勝既微，故日易勝也。梅堯臣曰：力舉秋毫，明見日月，聰聞雷霆，不出眾人之所能也。故見於著，則勝於艱；見於微，則勝於易。何氏曰：言敵人之謀，初有萌兆，我則潛運已能攻之；用力既少，制敵甚微，故日易勝也。張預曰：交鋒接刃，而後能制敵者，是其勝難也。見微察隱，而破於未形者，是其勝易也。故善戰者常攻其易勝，而不攻其難勝也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">故善戰者之勝也，無智名，無勇功。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：敵兵形未成，勝之無赫赫之功也。李荃曰：勝敵而天下不知，何智名之有？杜牧曰：勝於未萌，天下不知，故無智名。曾不血刃，敵國已服，故無勇功也。梅堯臣曰：大智不彰，大功不揚，見微勝易，何勇何智？何氏曰：患銷未形，人誰稱智？不戰而服，人誰言勇？漢之子房、唐之裴度能之。張預日；陰謀潛運，取勝於無形，天下不聞料敵制勝之智，不見搴旗斬將之功，若留侯未嘗有戰闕功是也。</span><span lang="EN-US" style="color: maroon"><br>
		</span><span style="font-family: 新細明體; color: maroon">故其戰勝不武；</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：百戰百、勝，有何疑貳也。此荃以武字為貳也。陳嗥曰：籌不虛運，策不徒發。張預曰：力戰而求勝，雖善者亦有敗時。既見於未形，察於未成，則百戰百勝，而無一差武矣。不武者，其所措必勝，勝已敗者也。曹操曰：察敵叉可敗，不差武也。李荃曰：置勝於已敗之師，何武焉？師老卒惰，法令不一，謂已敗也。杜牧白：措，循置也。武，差武也。我能置勝不武者何也？蓋先見敵人已敗之形，然後攻之，故能致鈴勝之功，不差武也。賈林曰：讀措為錯，錯雜也。取敵之勝，理非他途，故雜而料之也。常於勝未形，已見敵之敗。梅堯臣曰：睹其可敗，勝則不差。何氏曰：善料也。張預曰：所以能勝而不差者，蓋察知敵人有叉可敗之形，然後措<span lang="EN-US" style="background: lime">#1</span>兵以能之云耳。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		故善戰者，立於不敗之地，而不失敵之敗也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">李荃曰：兵得地者昌，失地者亡。地者，要害之地。秦軍敗趙，先據北山者勝；宋師伐燕，過大峴而勝。皆得其地也。杜牧曰：不敗之地者，為不可勝<span lang="EN-US" style="background: lime">#2</span>之計，使敵人叉不能敗我也。不失敵人之敗者，言窺伺敵人可敗之形，不失毫髮也。陳嗥註同李荃。杜佑註同杜牧。梅堯臣曰：善侯敵隙，我則常勝。王哲曰：常為不可勝，待敵可勝，不失其機。何氏曰：自恃有備則無息，常伺敵隙則勝之，不失也。立於不敗之地利也，言我常為勝所。張預曰：審吾法令，明吾賞罰，便吾器用，養吾武勇，是立於不敗之地也。我有節制，則彼將自趣，是不失敵之敗也。<span lang="EN-US"><br>
		</span></span><span style="font-family: 新細明體; color: maroon">
		是故勝兵先勝而後求戰，敗兵先戰而後求勝。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：有謀與無慮也。李荃曰：計與不計也。是以薛公知點布之叉<span lang="EN-US" style="background: lime">#3</span>敗，田<span lang="EN-US" style="background: lime">#4</span>豐知魏武之爻勝，是其義也。杜牧曰：管子曰：天時地利，其數多少，其要鈴<span lang="EN-US" style="background: lime">#5</span>出於計數。故凡攻伐之道，計鈴先定於內，然後兵出乎境。不明敵人之政，不能加也；不明敵人之積，不能約也；不明敵人之將，不見先軍；不明敵人之士，不見先陳。故以眾擊寡，以理擊亂，以富擊貧，以能擊不能，以教士練卒擊歐眾白徒，故能百戰百勝，此則先勝而後求戰之義也。衛公李靖曰：夫將之上務，在於明察而眾和，謀深而慮遠，審於天時，稽乎人理。若不料其能，不達權變，及臨機付敵，方始超起，左顧右盼，計無所出，信任過說，一彼一此，進退狐疑，部伍狼籍，何異趣蒼生而赴湯火，驅牛羊而啗狼虎者乎？此則先戰而後求勝之義也。賈林曰：不知彼我之情，陳兵輕進，意雖求勝，而終自敗也。梅堯臣曰：可勝而戰，戰則勝矣；未見可戰，勝可得乎？何氏曰：几用兵先定必勝之計，而後出軍。若不先謀，而欲恃強，勝未必也。張預曰：計謀先勝，然後興師，故以戰則克。尉繚子曰：兵不必勝，不可以言戰；攻不必技，不可以言攻。謂危事不可輕舉也。又曰：兵貴先勝於此，則勝彼矣；弗勝於此，則弗勝彼矣。此之謂也。若趙充國常先計而後戰，亦是也。不謀而進，欲幸其成功，故以戰則敗。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">善用兵者，修道而保法，故能為勝敗之政。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　曹操曰：善用兵者，先自修治為不可勝之道，保法度不失敵之敗亂也。李荃曰：以順討逆，不伐無罪之國，軍至無虜掠，不伐樹木、污井電，所過山川、城社、陵祠，爻滌而除之，不習亡國之事，謂之道法也。軍嚴肅，有死無犯，賞罰信義，將若此者，能勝敵之敗政也。杜牧曰：道者，仁義也；法者，法制也。善用兵者，先修理仁義，保守法制，自為不可勝之政，伺敵有可敗之隙，則攻能勝之。賈林曰：常修用兵之勝道，保賞罰之法度，如此則當為勝，不能則敗，故日勝敗之政也。梅堯臣曰：攻守自修，法令自保，在我而已。王哲曰：法者，下之五事也。張預曰：修治為戰之道，保守制敵之法，故能必勝。或曰：先修飾道義，以和其眾；後保守法令，以戢其下。使民愛而畏之，然後能為勝敗。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">兵法：一曰度，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">賈林曰：度，土地也。王哲曰：丈尺也。</span><span lang="EN-US" style="color: maroon"><br>
		</span><span style="font-family: 新細明體; color: maroon">二曰量，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">賈林曰：量，人力多少，倉庫虛實。王哲曰：蚪斛也。</span><span lang="EN-US" style="color: maroon"><br>
		</span><span style="font-family: 新細明體; color: maroon">三曰數，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">賈林曰：算數也。以數推之，則眾寡可知，虛實可見。王哲曰：百千也。<span lang="EN-US"><br>
		</span></span><span style="font-family: 新細明體; color: maroon">四曰稱，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">賈林曰：既知眾寡，兼知彼我之德業輕重，才能之長短。王哲曰：權衡也。</span><span lang="EN-US" style="color: maroon"><br>
		</span><span style="font-family: 新細明體; color: maroon">五曰勝；</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：勝敗之政，用兵之法，當以此五事稱量，知敵之情。張預曰：此言安營布陳之法也。李衛公曰：教士猶布基於盤，若無畫路，基安用之？<span lang="EN-US"><br>
		</span></span><span style="font-family: 新細明體; color: maroon">地生度，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		曹操曰：因地形勢而度之。李荃曰：既度有情，則量敵而禦之。杜牧曰：度者，計也。言度我國土大小，人戶多少，征賦所入，兵車所籍，山河險易，道里迂直；自度此事與敵人如何，然後起兵。夫小不能謀大，弱不能擊強，近不能襲遠，夷不能攻險；此皆生於地，故先度也。梅堯臣曰：因地以度軍勢。王哲曰：地，人所履也。舉兵攻戰，先本於地，由地故生度。度所以度長短，知遠近也。几行軍臨敵，先須知遠近之計。何氏曰：地者，遠近險易也。度，計也。未出軍，先計敵國之險易，道路迂直，兵甲孰多，勇怯孰是。計度可伐，然後興師動眾，可以成功。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">度生量，<span lang="EN-US"><br>
		</span>　　</span><span style="font-family: 標楷體; color: maroon">杜牧曰：量者，酌量也。言度地已熟，然後能酌量彼我之強弱也。梅堯臣曰：因度地以量敵情。王哲曰：謂量有大小。言既知遠近之計，則須更量其地之大小也。何氏曰：量酌彼己之形勢。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">量生數，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：知其遠近廣狹，知其人數也。李荃曰：量敵遠近強弱，須備士卒軍資之數而勝也。杜牧曰：數者，機數也。言強弱已定，然後能用機變數也。賈林曰：量地遠近廣狹，則知敵人人數多少也。梅堯臣曰：因量以得眾寡之數。王哲曰：數，所以紀多少。言既知敵之大小，則更計其精劣多少之數。曹公曰：知其人數。何氏曰：數，機變也。先酌量彼我強弱利害，然後為機數。張預曰：地有遠近廣狹之形，鈴先度知之，然後量其容人多少之數也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">數生稱，<span lang="EN-US"><br>
		</span>　　</span><span style="font-family: 標楷體; color: maroon">曹操曰：稱量敵孰愈也。李荃曰：分數既定賢智之多少，得賢者重，失賢者輕，如韓信之論楚漢也。須知輕重、別賢愚而稱之錯殊則強。杜牧曰：稱，校也。機權之數已行，然後可以稱校彼我之勝負也。梅堯臣曰：因數以權輕重。王哲曰：稱所以知重輕，喻強弱之形勢也。能盡知遠近之計，大小之舉，多少之數，以與敵相形，則知重輕所在。何氏同杜牧註。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">稱生勝。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：稱量之數，知其勝負所在。李荃曰：稱知輕重，勝敗之數可知也。杜牧曰：稱校既熟，我勝敵敗，分明見也。梅堯臣曰：因輕重以知勝負。王哲曰：重勝輕也。陳嗥、杜佑、李荃同杜牧上五事註。何氏曰：上五事，未戰先計鈴勝之法。故孫子引古法以疏勝敗之要也。張預曰：稱，宜也。地形與人數相稱，則疏密得宜，故可勝也。尉繚子曰：無過在於度數。度謂尺寸，數謂什伍。度以量地，數以量兵。地與兵相稱則勝。五者皆因地形而得，故自地而生之也。李靖五陳隨地形而變是也。<span lang="EN-US"><br>
		</span></span><span style="font-family: 新細明體; color: maroon">故勝兵若以鎰稱銖，</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">梅堯臣曰：力易舉也。<span lang="EN-US"><br>
		</span></span><span style="font-family: 新細明體; color: maroon">敗兵若以銖稱鎰。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：輕不能舉重也。李荃曰：二十兩為鎰。銖之於鎰，輕重異位；勝敗之數，亦復如之。梅堯臣曰：力難制也。王哲曰：言銖鎰者，以明輕重之至也。張預曰：二十兩為鎰，二十四銖為兩。此言有制之兵，對無制之兵，輕重不伴也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">勝者之戰民也，若央積水於千仞之谿者，形也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：八尺曰仞。次水千仞，其高勢疾也。李荃曰：八尺日仞，言其勢也。杜預伐吳，言兵如破竹，數節之後，皆迎刃自解。則其義也。杜牧曰：夫積水在千仞之谿，不可測量，如我之守不見形也。及決水下，湍浮奔注，如我之攻不可禦也。梅堯臣曰：水次千仞之谿，莫測其迅；兵動九天之上，莫見其跡。此軍之形也。王哲曰：千仞之谿，至哨絕也；喻不可勝對可勝之形。乘機攻之，次水是也。張預曰：水之性，避高而趨下；次之赴深谿，固湍浚而莫之禦也。兵之形象水，乘敵之不備，掩敵之不意，避實而擊虛，亦莫之制也。或曰：千仞之谿，謂不測之淵，人莫能量其淺深；及次而下之，則其勢莫之能禦。如善守者匿形晦跡，藏於九地之下，敵莫能測其強弱；及乘虛而出，則其鋒莫之能當也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<b><span style="font-size: 18.0pt; font-family: 新細明體; color: maroon">
		孫子註解卷之四</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">＃１『 措』 原作『 指』 ，據宋本改。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">＃２『 勝』 原作<span lang="EN-US">r
		</span>為』，據宋本改。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">＃３『 必』原誤作『 也』 ，據宋本改。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">＃４『 田』 原誤作『 日』 ，據宋本改。<span lang="EN-US"><br>
		</span>＃５『 必』 原作『 然』 ，據宋本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>