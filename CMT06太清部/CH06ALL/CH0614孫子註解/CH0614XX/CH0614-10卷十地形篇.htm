<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #C0504D">
		孫子註解卷之十</span></p>
		<p style="line-height: 150%; margin: 0 0cm"><b>
		<span lang="EN-US" style="font-family:&quot;New MingLiu&quot;;color:maroon">
		&nbsp;</span></b></p>
		<p style="line-height: 150%; margin: 0 0cm"><b>
		<span style="font-family: 新細明體; color: #C0504D">地形篇</span></b></p>
		<p style="line-height: 150%; margin: 0 0cm">　</p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span style="font-family:標楷體">　　</span><span style="font-size:9.0pt;font-family:新細明體;color:#C0504D">曹操曰：欲戰，審地形以立勝也。李筌曰：軍出之後，必有地形變動。王&#26227;曰：地利當周知險、隘、支、挂之形也。張預曰：凡軍有所行，先五十里內山川形勢，使軍士伺其伏兵，將乃自行視地之勢，因而圖之，知其險易。故行師越境，審地形而立勝。故次行軍。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">孫子曰：地形有通者，</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span style="font-family:標楷體;color:#C0504D">　　梅堯臣曰：道路交達。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">有挂者，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #C0504D">　　梅堯臣曰：網羅之地，往必掛綴。</span><span lang="EN-US" style="color:#C0504D"><br>
		</span><span style="font-family: 新細明體; color: #C0504D">有支者，</span><span lang="EN-US" style="color:#C0504D"><br>
		</span><span style="font-family: 標楷體; color: #C0504D">　　梅堯臣曰：相持之地。</span><span lang="EN-US" style="color:#C0504D"><br>
		</span><span style="font-family: 新細明體; color: #C0504D">有隘者，</span><span lang="EN-US" style="color:#C0504D"><br>
		</span><span style="font-family: 標楷體; color: #C0504D">　　梅堯臣曰：兩山通谷之間。</span><span lang="EN-US" style="color:#C0504D"><br>
		</span><span style="font-family: 新細明體; color: #C0504D">有險者，</span><span lang="EN-US" style="color:#C0504D"><br>
		</span><span style="font-family: 標楷體; color: #C0504D">　　梅堯臣曰：山川丘陵也。</span><span lang="EN-US" style="color:#C0504D"><br>
		</span><span style="font-family: 新細明體; color: #C0504D">有遠者。</span><span lang="EN-US" style="color:#C0504D"><br>
		</span><span style="font-family: 標楷體; color: #C0504D">
		　　曹操曰：此六者，地之形也。梅堯臣曰：平陸也。杜佑曰：此六地之</span><span style="font-family:標楷體;color:#C0504D">名，教民居之得便利則勝也。張預曰：地形有此六者之別也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">我可以往，彼可以來，曰通；</span></p>
		<p style="line-height: 150%; margin: 0 0cm" align="left">
		<span style="font-family: 新細明體">　　</span><span style="font-family:標楷體;color:#C0504D">杜佑曰：謂俱在平陸，往來通利也。張預曰：俱在平陸，往來通達。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		通形者，先居高陽，利糧道，以戰則利。</span><b><span style="font-family:&quot;New MingLiu&quot;;
color:#C0504D"> </span></b>
		<span lang="EN-US" style="font-family:&quot;New MingLiu&quot;;
color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		曹操曰：寧致人，無致於人。李筌曰：先之以待敵。杜牧曰：通者，四戰之地，須先據高陽之處，勿使敵人先得，而我後至也。利糧道者，每於津阨，或敵人要衝，則築壘或作甬道以護之。賈林曰：通利者，無有岡&#22338;，亦無要害，故兩通往來。處高易于望候，向場視生，通糧道便易轉運，於此利於戰也。杜佑曰：寧致人，無致於人。已先據高地，分為屯守於歸來之路，無使敵絕己糧道也。梅堯臣曰：先據高陽，利糧道</span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-family:標楷體;color:#C0504D">，阨敵人來至，我戰則利。王&#26227;註同曹操。何氏同杜佑註。張預曰：先處戰地以待敵，則致人而不致於人。我雖居高面陽，坐以致敵，亦慮敵人不來赴戰，故須使糧餉不絕，然後為利。 
		</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">可以往，難以返，曰挂；</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">　　</span><span style="font-family:標楷體;color:#C0504D">杜佑曰：掛者，牽掛也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">
		挂形者，敵無備，出而勝之；敵若有備，出而不勝，難以返，不利。</span></p>
		<p style="line-height: 150%; margin: 0 0cm" align="left">
		<span style="font-family:標楷體">　　<span style="color:#C0504D">李筌曰：往難以返曰挂。杜牧曰：挂者，險阻之地，與敵共有，犬牙相錯，動有挂礙也。往攻敵，敵若無備，攻之必勝，則雖與險阻相錯，敵人已敗，不得復邀我歸路矣。若往攻敵人，敵人有備，不能勝之，則為敵人守險阻，邀我歸路，難以返也。陳&#30373;曰：不得已陷在此，則須為持久之計，掠取敵人之糧，以伺利便而擊之。杜佑曰：敵無備，出攻之，勝可也；有備，不得勝之，則難還返也。梅堯臣曰：出其不意，往則獲利；若其有備，往必受制。張預曰：察知敵情果為無備，一舉而勝之，則可矣。若其有備，出而弗克，欲戰則不可留，欲歸則不得返，非所利也。</span></span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">我出而不利，彼出而不利，曰支；</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　杜佑曰：支，久也，俱不便久相持也。張預曰：各守險固，以相支持。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">
		支形者，敵雖利我，我無出也；引而去之，令敵半出而擊之，利。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　李筌曰：支者，兩俱不利，如挂之形，故各分其勢。杜牧曰：支者，我與敵人各守高險，對壘而軍，中有平地，狹而且長，出軍則不能成陳，遇敵則自下禦上，彼我之勢，俱不利便。如此，則堂堂引去，伏卒待之。敵若躡我，候其半出，發兵擊之則利；若敵人先去以誘我，我不可出也。陳&#30373;曰：此說理繁而語倒。但彼此出軍，地形不便，敵若設利誘我而去，我慎勿追之。我若引去，敵止則已；若來襲我，侯其半出，則急擊之。賈林曰：支者，隔險阻可以相要截，足得相支持，故不利先出也。杜佑曰：利，利我也。佯背我去，我無出逐，待其引而擊之，可敗也。梅堯臣曰：各居所險，先出必敗。利而誘我，我不可愛，偽去引敵，半出而擊。王&#26227;曰：敵不肯至，則設奇伏而退，且詭之，令必出。張預曰：利我，謂佯背我去也，不可出攻，我捨險則反為所乘，當自引去。敵若來追，伺其半出，行列未定，銳卒攻之，必獲利焉。李靖兵法曰：彼此不利之地，引而佯去，待其半出而邀擊之。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">隘形者，我先居之，必盈之以待敵；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜佑曰：盈，滿也。以兵陳滿隘形，欲使敵不得進退也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">若敵先居之，盈而勿從，不盈而從之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：隘形者，兩山間通谷也，敵勢不得撓我也。我先居之，必前齊隘口，陳而守之，以出奇也。敵若先居此地，齊口陳，勿從也。即半隘陳者從之，而與敵共此利也。李筌曰：盈，平也。敵先守隘，我去之。趙不守井陘之口，韓信下之；陳豨不守漳水，高祖下之是也。杜牧曰：盈者，滿也。言遇兩山之間，中有通谷，則須當山口為營，與兩山口齊，如水之在器而盈滿也。杜佑曰：謂齊口，亦滿也。如水之滿器，與口齊也。若我居之，平易險阻，皆制在我，然後出奇以制敵。若敵人據隘之半，不知齊口滿盈之道，我則入隘以從之；蓋敵亦在隘，我亦在隘，俱得地形，勝敗在我，不在地形也。夫齊口盈滿之術，非惟隘形獨解有口，譬如平坡迴澤，車馬不通，舟楫不勝，中有一逕，亦須據其路口，使敵不得進也。諸可知矣。陳&#30373;曰：隘口言陳是也，言營非也。賈林曰：從，逐也；盈，實也。敵若實而滿之，則不可逐討；若虛而無備，則入而討之。梅堯臣同杜牧註。王&#26227;同曹操註。張預曰：左右高山，中有平谷，我先至之，必齊滿山口以為陳，使敵不得進也。我可以出奇兵，彼不能以撓我。敵若先居此地，盈塞隘口而陳者，不可從也。若雖守隘口，俱不齊滿者，入而從之，與敵共此險阻之利。吳起曰：無當天&#31427;。天&#31427;者，大谷之口，言不可迎隘口而居之也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">險形者，我先居之，必居高陽以待敵；</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　杜佑曰：居高陽之地，以待敵人；敵人從其下陰而來，擊之則勝。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">若敵先居之，引而去之，勿從也。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　曹操曰：地形險隘，尤不可致於人。李筌曰：若險阻之地，不可後於人。杜牧曰：險者，山峻谷深，非人力所能作為，必居高陽以待敵。若敵人先據之，必不可以爭，則當引去。陽者，南面之地，恐敵人持久，我居陰而生疾也。今若於崤澠遇敵，則先據北山，此乃是面陰而背陽也；高、陽二者，止可捨陽而就高，不可捨高而就陽。孫子乃統而言之也。杜佑曰：地險先據，則不致於人也。梅堯臣曰：先得險固，居高就陽，待敵則強。敵苟先之，就戰則殆，引去勿疑。王&#26227;曰：此亦爭地，若唐太宗先據武牢以待竇建德是也。張預曰：平陸之地，尚宜先據，況險阨之<span lang="EN-US"><br>
		</span>
		所，豈可以致於人？故先處高陽，以佚待勞，則勝矣。若敵已據此地，宜速引退，不可與戰。裴行檢討突厥，嘗際晚下營，塹壘方周，忽令移就崇岡。將士不悅，以謂不可勞&#34886;。行儉不從，速令徙之。是夜，風雨暴至，前設營所，水深丈餘，將史驚服。以此觀之，居高陽不惟戰便，亦無水滿之患也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">遠形者，勢均，難以挑戰，戰而不利。</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　曹操曰：挑戰者，延敵也。李筌曰：力敵而挑，則利未可知也。杜牧曰：譬如我與敵壘相去三十里，若我來就敵壘，而延敵欲戰者，是我困敵銳，故戰者不利。若敵來就我壘，延我欲戰者，是我佚敵勞，敵亦不利。故言勢均，然則如何？曰：欲必戰者，則移相近也。陳&#30373;曰：夫與敵營壘相遠，兵力又均，難以挑戰，戰則不利，故下文云勢均以一擊十曰走是也。夫挑戰，先須料我兵&#34886;強弱，可以加敵，則為之；不然，則不可輕進，自取敗也。孟氏曰：兵勢既均，我遠入挑，則不利也。杜佑曰：挑，迎敵也。遠形，去國遠也。地勢均等，無獨便利，先挑之戰，不利也。梅堯臣曰：勢既均一，挑戰則勞，致敵則佚。王&#26227;曰<span lang="EN-US">:</span>以遠致我，勞也。張預曰：營壘相遠，勢力又均，止可坐以致敵，不宜挑人而求戰也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">凡此六者，地之道也；將之至任，不可不察也。</span><span lang="EN-US" style="font-family:
&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：此地形之勢也。將不知者以敗。賈林曰：天生地形，可以目察。梅堯臣曰：夫地形者，助兵立勝之本，豈得不度也？張預曰：六地之形，將不可不知。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		故兵有走者，有弛者，有陷者，有崩者，有亂者，有北者。凡此六者，非天之災，將之過也。</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　賈林曰：走、弛、陷、崩、亂、北，皆敗壞大小變易之名也。張預曰：凡此六敗，咎在人事。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">夫勢均，以一擊十，曰走；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：不料力。李筌曰：不量力也。若得形便之地，用奇伏之計，則可矣。杜牧曰：夫以一擊十之道，先須敵人與我將之智謀、兵之勇怯、天時地利、飢飽勞佚，十倍相懸，然後可以奮一擊十。若勢均力敵，不能自料以我之一擊敵之十，則須奔走，不能返合復為駐止矣。梅堯臣曰：勢雖均而兵甚寡，以寡擊&#34886;，必走之道也。王&#26227;曰：不待&#39725;而走也。張預曰：勢均謂將之智勇、兵之利鈍，一切相敵也。夫體敵勢等，自不可輕戰；況奮寡以擊&#34886;，能無走乎？</span><span lang="EN-US" style="color:#C0504D"><br>
		</span><span style="font-family: 新細明體; color: #C0504D">卒強吏弱，曰弛；</span><span lang="EN-US" style="color:#C0504D"><br>
		</span><span style="font-family:標楷體;color:#C0504D">
		　　曹操曰：史不能統，故弛壞。杜牧曰：言卒伍豪強，將帥懦弱，不能騷率，故弛坼壞散也。國家長慶初，命田布帥魏以伐王廷&#20945;。布長在魏，魏人輕易之，數萬人皆乘驢行營，布不能禁。居數月，欲合戰，兵士潰散。布自到身死。賈林曰<span lang="EN-US">:</span>令之不從，威之不服，凡敵則亂，不壞何為？梅堯臣曰：史無統率者，則軍政弛壤。王&#26227;同曹操註。何氏曰：言卒伍豪強，將師懦弱，不能驅領，故弛坼壞散也。張預曰：士卒豪悍，將史懦弱，不能統轄約束，故軍政弛壞也。吳楚相攻，吳公子光曰：楚軍多寵，政令不一，帥賤而不能整，無大威命，楚可敗。果大敗楚師也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">吏強卒弱，曰陷；</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　曹操曰：史強欲進，卒弱輒陷，敗也。李筌曰：陷，敗也。卒弱不一，則難以為戰，是以強陷也。杜牧曰：言欲為攻取，士卒怯弱，不量其力強進之，則陷沒於死地也。陳&#30373;曰：夫人皆有血氣，誰無&#39724;敵之心？若將乏刑德，士乏訓練，則人皆懦怯，不可用也。賈林曰：士卒皆贏，鼓之不進；吏強獨戰，徒陷其身也。梅堯臣曰：吏雖強進不能激之以勇，故陷於死。王&#26227;曰：為下所陷。張預曰：將吏剛勇欲戰，而士卒素乏訓練，不能齊勇同奮，苟用之，必陷於亡敗。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">
		大吏怒而不服，遇敵急而自戰，將不知其能，其能曰崩；</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　曹操曰：大史，小將也。大將怒之，而不厭服，忿而赴敵，不量輕重，則必崩壞。李筌曰：將為敵所怒，不料強弱，驅士卒如命者，必崩壞。杜牧曰：春秋時，楚子伐鄭，晉師救之。伍參言於楚子曰：晉之從政者新，未能行令；其佐先穀剛愎不仁，未肯用命；其三帥者，專行不獲，聽而無上，&#34886;無適從。此行也，晉師必敗。晉魏錡求公族未得而怒，欲敗晉師，請致師，不許；請使，許之。遂往請戰而還。趙旃求卿未得，請挑戰，不許；召盟，許之。與魏錡皆命而往。卻克曰：二憾往矣，弗備必敗。隨會曰：若二子怒楚，楚人乘我，喪師無曰矣。不如備之。先穀曰：不可。隨會使鞏朔、韓穿師七覆於敖前，故上軍不敗，而中軍下軍果敗。七覆，七處伏兵也；敖，山名也。陳&#30373;曰：此大將無理而怒小將，使之心內懷不服，因緣怨怒，遇敵便戰，不顧能否，所以大敗也。賈林曰：自上墮下曰崩。大史小將不相壓伏，崩壞之道；將又不量己之能否，不知卒之勇怯，強與敵&#39724;，自取賊害，豈非自上而崩乎？梅堯臣曰：小將心怒而不服，遇敵怨忽而不顧，自取崩敗者，蓋將不知其能也。王&#26227;曰：謂將怒不以理，且不知裨佐之才，激致其兇戀，如山之崩壞也。何氏曰：三軍同力，上下一心，則勝也。張預曰：大凡百將一心，三軍同力，則能勝敵。今小將恚怒而不服於大將之令，意欲俱敗，逢敵便戰，不量能否，故必崩覆。晉伐秦，荀偃行令是也。曰：雞鳴而駕，唯余馬首是瞻。樂書怒曰：晉國之命，未是有也。遂棄之歸。又趙穿惡臾駢而逐秦，魏錡怒晉師而乘楚。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">
		將弱不嚴，教道不明，吏卒無常，陳兵縱橫，曰亂<b>；</b></span><span lang="EN-US" style="color:#C0504D"><br>
		</span><span style="font-family:標楷體;color:#C0504D">
		　　曹操曰：為將若此，亂之道也。李答曰：將或有一於此，亂之道也。杜牧曰：言史卒皆不拘常度，故引兵出陳，或縱或橫，皆自亂之也。賈林曰：威令既不嚴明，士卒則無常&#31104;，如此軍幕不亂何為？謂將無嚴令，賞罰不行之故。梅堯臣曰：懦而不嚴，則士無常檢；教而不明，則出陳縱橫不整。亂之道也。王&#26227;曰：亂者不勝其敗。張預曰：將弱不嚴，謂將師無威德也；教道不明，謂教閱無古法也。史卒無常，謂將臣無久任也。陳兵縱橫，謂士卒無節制也。為將若此，自亂之道。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">
		將不能料敵，以少合&#34886;，以弱擊強，兵無選鋒，曰北。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰；其勢若此，必走之兵也。李筌曰：軍敗曰北，不料敵也。杜牧曰：衛公李靖兵法有戰鋒隊，言揀擇敢勇之士，每戰皆為先鋒。司馬法曰：選良&#20915;兵，益人之強。註曰：勇猛勁捷，戰不得功，後戰必選於前，當以激致其銳氣也。東晉大將軍謝玄北鎮廣陵時，符堅強盛，玄多募勇勁。劉牢之、何謙、諸葛侃、高衡、劉軌、田洛、孫無終等以驍猛應募，玄以牢之領精銳為前鋒，百戰百勝，號為北府兵。敵人畏之，所向必克也。賈林曰：兵鋒不選利鈍，士卒不知勇怯，如此用兵，自取背道也。梅堯臣曰：不能量敵情，以少當&#34886;，不能選精銳，以弱擊強，皆奔北之理也。何氏曰：夫士卒疲勇，不可混同為一，一則勇士不勸，疲兵因有所容，出而不戰，自敗也。故兵法曰：兵無選鋒曰北。昔齊以伎擊強，魏以武卒奮，秦以銳士勝，漢有三河俠士、劍客奇材，吳謂之解煩，齊謂之&#20915;命，唐謂之跳盪，是皆選鋒之別名也。兵之勝術，無先於此。凡軍&#34886;既具，則大將勒諸營，各選精銳之士，須趫健出&#34886;、武藝軼格者，部為別隊，大約十人選一人，萬人選千人。所選務寡，要在必當，擇腹心健將統率，自大將親兵前鋒奇伏之類，皆品量配之也。張預曰：設若奮寡以擊&#34886;，驅弱以敵強，又不選驍勇之士，使為先鋒，兵必敗北也。凡戰必用精銳為前鋒者，一則壯吾志，一則挫敵威也。故尉繚子曰：武士不選，則&#34886;不強。曹公以張遼為先鋒而敗鮮卑，謝玄以劉牢之領精銳而拒符堅是也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">凡此六者，敗之道也；</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　陳&#30373;曰<span lang="EN-US">:</span>一曰不量寡&#34886;，二曰本乏刑德，三曰失於訓練，四曰非理興怒，五曰法令不行，六曰不擇驍果，此名六敗也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">將之至任，不可不察也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">　　張預曰：已上六事，必敗之道。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#C0504D">夫地形者，兵之助也，</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　杜牧曰：夫兵之主，在於仁義節制而已。若得地形，可以為兵之助，所以取勝也。助，一作易。陳&#30373;曰：天時不如地利。孟氏曰：地利待人而險。賈林曰：戰雖在兵，得地易勝，故曰兵之易也。山可障，水可灌，高勝卑，險勝平也。王&#26227;曰：兵道則在人。張預曰：能審地形者，兵之助耳，乃末也；料敵制勝者，兵之本也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">料敵制勝，計險阨遠近，上將之道也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：饋用之費，人馬之力，攻守之便，皆在險阨遠近也。言若能料此以制敵，乃為將臻極之道。王&#26227;曰：料敵窮極之情，險阨遠近之利害，此兵道也。何氏曰：知敵知地，將軍之職。張預曰：既能料敵虛實強弱之情，又能度地險阨遠近之形，本末皆知，為將之道畢矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">知此而用戰者必勝，不知此而用戰者必敗。</span><span lang="EN-US" style="font-family:
&quot;New MingLiu&quot;;color:#C0504D"><br>
		</span><span style="font-family:新細明體">　　</span><span style="font-family:標楷體;
color:#C0504D">杜牧曰：謂知險阨遠近也。梅堯臣曰：將知地形，又知軍政，則勝；不知則敗。張預曰：既知敵情，又知地利，以戰則勝；俱不知之，以戰即敗。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		故戰一道必勝，主曰無戰，必戰可也；戰道不勝，主曰必戰，無戰可也。</span><b><span lang="EN-US" style="font-family:&quot;New MingLiu&quot;"><br>
		</span></b><span style="font-family:標楷體;color:#C0504D">
		　　李筌曰：得戰勝之道，必可戰也；失戰勝之道，必無戰可也。立主人者，發其行也。杜牧曰：主者，君也。黃石公曰：出軍行師，將在自專；進退內御，則功難成。故聖主明王，跪而推轂曰：閫外之事，將軍裁之。孟氏曰：寧違於君，不逆士&#34886;。梅堯臣曰：將在軍，君命有所不受。張預曰：苟有必勝之道，雖君命不戰，可必戰也；苟無必戰之道，雖君命必戰，可不戰也。與其從令而敗事，不若違制而成功，故曰：軍中不聞天子之詔。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">故進不求名，退不避罪，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:#C0504D">　</span><span style="font-family:標楷體;color:#C0504D">　王皙曰：皆忠以為國也。何氏曰：進豈求名也，見利於國家士民則進也；退豈避罪也，見其蹙國殘民之害，雖君命使進而不進，罪及其身不悔也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">唯人是保，而利合於主，國之寶也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:新細明體;color:#C0504D">　　</span><span style="font-family:標楷體;color:#C0504D">李筌曰：進退皆保人，非為身也。杜牧曰：進不求戰勝之名，退不避違命之罪也。如此之將，國家之珍寶，言其少得也。陳&#30373;曰：合，猶歸也。梅堯臣曰：寧違命而取勝，勿順命而致敗。王哲曰：戰與不戰，皆在保民利主而已矣。張預曰：進退違命，非為己也，皆所以保民命而合主利，此忠臣，國家之寶也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		視卒如嬰兒，故可與之赴深谿；視卒如愛子，故可與之俱死。</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:新細明體;color:#C0504D">　　</span><span style="font-family:標楷體;color:#C0504D">李筌曰：若撫之如此，得其死力也。故楚子一言，三軍之士皆如挾纊也。杜牧曰：戰國時，吳起為將，與士卒最下者同衣食。臥不設席，行不乘騎，親裹贏糧，與士卒分勞苦。卒有病疽，吳起吮之，其卒母聞而哭之。或問曰：子，卒也，而將軍自吮疽，何為而哭？母曰：往年吳公吮其父，其父不旋踵而死於敵；今復吮此子，妾不知其死所矣。梅堯臣曰：撫而育之，則親而不離；愛而勗之，則信而不疑。故雖死與死，雖危與危。王&#26227;曰：以仁恩結人心也。何氏曰：如後漢段熲為破羌將軍，以征西羌行軍，仁愛士卒，傷者親自瞻省，手為裹瘡。在邊十餘年，未嘗一曰蓐寢，與將士同苦，故皆樂為死戰也。晉王濬為巴郡太守，郡邊吳境，兵士苦役，生男多不舉。濬乃嚴其科條，寬其徭課，其產育者皆與休復，所全活者數千人。及後伐吳，先在巴郡之所全活者，皆堪徭役供軍。其父母戒之曰：王府君生爾，爾必勉之，無愛死也。故吳子有父子之兵。張預曰；將視卒如子，則卒視將如父，未有父在危難，而子不致死。故荀卿曰：臣之於君也，下之於上也，如子弟之事父兄，手足之捍頭目也。夫美酒泛流，三軍皆醉，溫言一撫，士同挾纊。信乎以恩遇下，古人所重也。故兵法曰：動勞之師，將必先己，暑不張蓋，寒不重衣，險必下步，軍井成而後飲，軍食熟而後飯，軍壘成而後舍。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		厚而不能使，愛而不能令，亂而不能治，譬若驕子，不可用也。</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　曹操曰：恩不可專用，罰不可獨任，若驕子之喜怒對目，還害而不可用也。李筌曰：雖厚愛人，不令如驕子者，有勃逆之心，不可用也。杜牧曰：黃石公曰：士卒可下而不可驕。夫恩以養士，謙以接之，故曰可下；制之以法，故曰不可驕。陰符曰：害生於恩。吳起曰：夫鼓鼙金鐸，所以威耳；旌旗麾章，所以威目；禁令刑罰，所以威心。耳威於聲，不得不清；目威於色，不得不明；心威於刑，不得不嚴。三者不立，必敗於敵。故曰一．將之所撝，莫不從移；將之所指，莫不前死。衛公李靖曰：古之善為將者，必能十卒而殺其三，次者十殺其一。十殺其三，威振於敵國；十殺其一，令行於三軍。是知畏我者不畏敵，畏敵者不畏我。善無細而不賞，惡無微而不貶。馬謖軍敗，葛亮對泣而行誅；鄉人盜笠，呂蒙垂涕而後斬；馬逸犯禾，曹公．割髮而自刑；兩掾辭屈，黃蓋詰問而俱斬。故能威克其愛，雖少必濟；愛加其威，雖多必敗。孟氏曰：唯務行恩，恩勢已成，刑之必怨；唯務行刑，刑怨已深，恩之不附。必使恩威相參，賞罰並用，然後可以為將，可以統&#34886;也。梅堯臣曰：厚養而不使，愛寵而不教，亂法而不治，猶如驕子，安得而用也？王&#26227;曰：恩不以嚴，未可濟也。何氏曰：言恩不可純任，純任則還為己害<span lang="EN-US">:</span>張預曰：恩不可以專用，罰不可以獨行。專甩恩，則卒如驕子而不能使。此曹公所以割髮而自刑，臥龍所以垂泣而行戮，楊素所以流血盈前而言笑自若，李靖所以十殺其三使畏我而不畏敵也。獨行罰，則士不親附，而不可用。此古將所以投酒，楚子所以挾纊，吳起所以分衣食，闔閭所以同勞佚也。在易之師初六曰師出以律，謂齊&#34886;以法也。九二曰師中承天寵，謂勸士以賞也。以此觀之，王者之兵，亦德刑參任，而恩威並行矣。尉繚子曰：不愛悅其心者，不我用也；不嚴畏其心者，不我舉也。故善將者，愛與畏而已。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">
		知吾卒之可以擊，而不知敵之不可擊，勝之半也；</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　梅堯臣曰：知己而不知彼，或有勝耳。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">
		知敵之可擊，而不知吾卒之不可以擊，勝之半也；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：可擊者，勇敢輕死也；不可擊者，頓弊怯弱也。陳&#30373;曰：此說非也。可擊不可擊者，所謂兵&#34886;孰強，士卒孰練，賞罰孰明也。梅堯臣曰：知彼而不知己，或有勝耳。王&#26227;曰：知己不知彼，知彼不知己，皆未可以&#20915;勝也。張預曰：或知己而不知彼，或知彼而不知己，則有勝有負也。唐太宗曰：吾嘗臨陳，先料敵心與己之心孰審，然後彼可得而知焉；察敵氣與己之氣孰治，然後我可得而知焉。言料心審治亂，察氣見強弱形也，可戰與不可戰也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">
		知敵之可擊，知吾卒之可以擊，而不知地形之不可以戰，勝之半也。</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　曹操、李筌曰：勝之半者，未可知也。杜牧曰：地形者，險易、遠近、出入、迂直也。梅堯臣曰：知彼知己，而不知地形，亦或不勝。王&#26227;曰：雖知彼己可以戰，然不可虧地利也。張預曰：既知己，而又知彼，但不得地形之助，亦不可全勝。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">故知兵者，動而不迷，舉而不窮。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：未動未舉，勝負已定，故動則不迷，舉則不窮也。一云動而不困，舉而不頓。陳&#30373;曰：窮者，困也。我若識彼此之動否，量地形之得失，則進而不迷，戰而不困者也。梅堯臣曰：無所不知，則動不迷闇，舉不困窮也。王&#26227;曰：善計者不迷，善軍者不窮。張預曰：不妄動，故動則不誤；不輕舉，故舉則不困。識彼我之虛實，得地形之便利，而後戰也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">故曰：知彼知己，勝乃不殆；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">　　張預曰：曉攻守之術，則有勝而無危。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">知天知地，勝乃不窮。</span><b><span lang="EN-US" style="font-family:&quot;New MingLiu&quot;;
color:#C0504D"><br>
		</span></b><span style="font-family:標楷體;color:#C0504D">
		　　李筌曰：人事、天時、地利三者同知，則百戰百勝。杜佑曰：知地之便，知天之時。地之便，依險阻、向高陽也；天之時，順寒暑、法刑德也。既能知彼知己，又按地形法天道，勝乃可全，又何難也。梅堯臣曰：知彼利，知此利，故不危；知天時、知地形、故不極。王&#26227;同梅堯臣註。張預曰：順天時，得地利，取勝無極。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<span style="font-family:標楷體;color:#C0504D">孫子註解卷之十竟</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-family:標楷體;
color:#C0504D">『道』原作『通』，據郭化若校改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
