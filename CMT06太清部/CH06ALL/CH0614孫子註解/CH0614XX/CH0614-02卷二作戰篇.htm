<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		孫子註解卷之二</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 18.0pt; font-family: 新細明體; color: maroon">作戰篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">　曹操曰：欲戰必先籌其費，務因糧於敵也。李荃曰：先定計，然後修戰具，是以戰次計之篇也。王哲曰：計以知勝；然後興戰而具軍費，猶不可以久也。張預曰：計籌已定，然後完車馬，利器械，運糧草，約費用，以作戰備，故次計。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">孫子曰：凡用兵之法，馳車千駟，革車千乘，帶甲十萬，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：馳車，輕車也，駕駟馬；革車，重車也，言萬騎之重。車駕四馬，率三萬軍，養二人主炊，家子一人，主保固守衣裝，底二人主養馬，凡五人。步兵十人，重以大車駕牛。養二人主炊，家子一人主守衣裝，几三人也。帶甲十萬，士卒數也。李荃曰：馳車，戰車也；革車，輕車也；帶甲，步卒。車一兩，駕以駟馬，步卒七十人，計千駟之軍，帶甲七萬，馬四千匹。孫子約以軍資之數，以十萬為率，則百萬可知也。杜牧曰：輕車，乃戰車也。古者車戰，革車，輜車，重車也，載器械、財貨、衣裝也。司馬法曰：一車，甲士三人，步卒七十二人，炊家子十人，固守衣裝五人，庇養五人，樵汲五人。輕車七十五人，重車二十五人。故二乘兼一百人為一隊，舉十萬之眾，革車千乘，校其費用支計，則百萬之眾皆可知也。梅堯臣曰：馳車，輕車也；革車，重車也。几輕車一乘，甲士步卒二十五人，重車一乘，甲士步卒七十五人，舉二車各千乘，是帶甲者十萬人。王哲曰：曹公曰：輕車也，駕駟馬，几千乘。哲謂馳車，謂駕革車也。一乘四馬為駟，千駟則革車千乘。曹公曰：重車也。哲謂革車，兵車也，有五戎千乘之賦，諸侯之大者。曹公曰：帶甲十萬，步卒數也。哲謂井田之法，甸出兵車一乘，甲士三人，步卒七十二人，千乘總七萬五千人。此言帶甲十萬，豈當時權制歟？何氏曰：十萬，舉成數也。張預曰：馳車，即攻車也；革車，即守車也。按曹公新書云：攻車一乘，前拒一隊，左右角二隊，共七十五人。守車一乘，炊子十人，守裝五人，底養五人，樵汲五人，共二十五人。攻守二乘，几一百人。興師十萬，則甩車二千，輕重各半，與此同矣。<span lang="EN-US"><br>
		</span></span><span style="font-family: 新細明體; color: maroon">千里績糧；</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：二越境千里。李荃曰：道理縣遠。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		則內外之費，賓客之用，膠漆之材，車甲之奉，日費千金，然後十萬之師舉矣。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：謂購賞猶在外。李荃曰：夫軍出於外，則帑藏竭於內；舉千金者，言多費也。千里之外贏，糧則二十人奉一人也。杜牧曰：軍有諸侯交聘之禮，故日賓客也。車甲器械完緝修繕，言膠漆者，舉其微細。千金者，言費用多也，猶贈賞在外也。賈林曰：計費不足，未可以興師動眾。故李太尉曰：三軍之門，鈴有賓客論議。梅堯臣曰：舉師十萬，鏡糧千里，日費如此，師久之戒也。王誓曰：內謂國中，外謂軍所也。賓客，若諸侯之使及軍中宴饗吏士也。膠漆車甲，舉細與大也。何氏曰：老師費財，智者慮之。張預曰：去國千里，即當因糧，若須供餉，則內外騷動，疲困於路，蠹耗無極也。賓客者，使命與遊士也；膠漆者，修飾器械之物也；車甲者，膏轄金革之類也。約其所費，日用千金，然後能興十萬之師。千金，言重費也，購賞猶在外。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">其用戰也勝，久則鈍兵挫銳，攻城則力屈，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：鈍，弊也；屈，盡也。杜牧曰：勝久，謂淹久而後能勝也。言與敵相持久而後勝，則甲兵鈍弊，銳氣挫卹，攻城則人力嬋盡屈折也。賈林曰：戰雖勝人，久則無利。兵貴全勝，鈍兵挫銳，士傷馬疲則屈。梅堯臣曰；．雖勝且久，則叉兵仗鈍弊，而軍氣挫銳；攻城而久，則力鈴禪屈。王哲曰：屈，窮也。求勝以久，則鈍弊折挫，攻城則益甚也。張預曰：及交兵合戰也，久而後能勝，則兵痕氣沮矣。千里攻城，力鈴困屈。<span lang="EN-US"><br>
		</span></span><span style="font-family: 新細明體; color: maroon">久暴師則國用不足。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">孟氏曰：久暴師露眾千里之外，則軍國費用，不足相供。梅堯臣曰：師久暴於外，則輸用不給。張預曰：日費千金，師久暴，則國用豈能給？若漢武帝窮征深討，久而不解，及其國用空虛，乃下哀痛之詔是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		夫鈍兵挫銳，屈力嬋貨，則諸侯乘其弊而起，雖有智者，不能善其後矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">李荃曰：十萬眾舉，日費千金，非唯頓挫於外，亦財蟬於內，是以聖人無暴師也。隋大業初，煬帝重兵好征，力屈媽門之下，兵挫遼水之上。疏河引淮，轉輸彌廣，出師萬里，國用不足。於是楊玄感、李密乘其弊而起，縱蘇威、高類，豈能為之謀也？杜牧曰：蓋以師久不勝，財力俱困，諸侯乘之而起，雖有智能之士，亦不能於此之後，善為謀畫也。賈林曰：人離財竭，雖伊、呂復生，亦不能救此亡敗也。杜佑曰：雖當時有用兵之衍，不能防其後息。梅堯臣曰：取勝攻城，暴師且久，則諸侯乘此弊而起襲我；我雖有智將，不能制也。王哲曰：以其弊甚，叉有危亡之憂。何氏曰：其後，謂共不勝而敵乘其危殆，雖智者不能盡其善計而保全。張預曰：兵已疲矣，力已困矣，財已匱矣，鄰國因其罷弊，起兵以襲之，則縱有智能之人，亦不能防其後息。若吳伐楚，入郢，久而不歸，越兵遂入吳。當是時，雖有伍員、孫武之徒，何嘗能為善謀於後乎？<span lang="EN-US"><br>
		</span></span><span style="font-family: 新細明體; color: maroon">
		故兵聞拙速，未睹巧之久也。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操、李荃曰：雖拙，有以速勝。未睹者，言其無也。杜牧曰：攻取之問，雖拙於機智，然以神速為上；蓋無老師、費財、鈍兵之息，則為巧矣。孟氏曰：雖拙，有以速勝。陳埠曰：所謂疾雷不及掩耳，卒電不及瞬目。杜佑註同孟氏。梅堯臣曰：拙尚以速勝，未見工而久可也。王哲曰：哲謂久則師老財費，國虛人困，巧者保無所息也。何氏曰：速雖拙，不費財力也；久雖巧，恐生後息也。後秦姚萇與符登相持，萇將苟曜據逆萬堡，密引符登。萇與登戰，敗於馬頭原，收眾復戰。姚碩德謂諸將曰：上慎於輕戰，每欲以計取之；今戰既失利，而更逼賊，鈴有由也。萇聞而謂頭德曰：登用兵遲緩，不識虛實；今輕兵直進，徑據吾束，叉苟曜與之連結也。事久變成，其禍難測。所以速戰者，欲使苟曜豎子，謀之未就，好之未深耳。果大敗之。武后初，徐敬業舉兵於江都，稱匡復皇家。以整屋尉魏思恭為謀主，問計於思恭。對曰：明公既以太后幽繁少主，志在匡復，兵貴拙速，宜早渡淮北，親率大眾，直入東都。山束將士，知公有勤王之舉，叉以死從。此則指日刻期，天下叉定。敬業欲從其策，辟璋又說曰：金陵之地，王氣已見，宜早應之。兼有大江設險，足可以自固。請且攻取常、潤等州，以為王霸之業；然後率兵北上，鼓行而前，此則退有所歸，進無不利，實良策也。敬業以為然。乃自率兵四千人，南渡以擊潤州。思恭密謂杜求仁曰：兵勢宜合不可分。今敬業不知并力渡淮，率山東之眾，以合洛陽，叉無能成事。果敗。張預曰：但能取勝，則寧拙速，而無巧久。若司馬宣王伐上庸，以一月圖一年，不計死傷，與糧競者，斯可謂欲拙速也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">夫兵久而國利者，未之有也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">李荃曰：春秋曰：兵猶火也，弗戢將自焚。賈林曰：兵久無功，諸侯生心。杜佑曰：兵者凶器，久則生變。若智伯圍趙，逾年不歸，卒為襄子所擒，身死國分。故新序傳曰：好戰窮武，未有不亡者也。梅堯臣曰：力屈貨禪，何利之有？張預曰：師老財竭，於國何利？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">故不盡知用兵之害者，則不能盡知用兵之利也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">李荃曰：利害相依之所生，先知其害，然後知其利也。杜牧曰：害之者勞人費財，利之者吞敵拓境。苟不顧己之息，則舟中之人，盡為敵國，安能取利於敵人哉？賈林曰：將驕卒惰，食利忘變，此害最甚也。杜佑曰：言謀國動軍行師，不先慮危亡之禍，則不足取利也。若秦伯見襲鄭之利，不顧崤函之敗；吳王矜伐齊之功，而忘姑蘇之禍也。梅堯臣曰：不再籍，不三載，利也；百姓虛，公家費，害也。苟不知害，又安知利？王哲曰：久而能勝，未免於害；速則利斯盡也。張預曰：先知老師嬋貨之害，然後能知擒敵制勝之利。<span lang="EN-US"><br>
		</span></span><span style="font-family: 新細明體; color: maroon">
		善用兵者，役不再籍，糧不三載；<span lang="EN-US"><br>
		</span>　</span><span style="font-family: 標楷體; color: maroon">　曹操曰：籍，猶賦也。言初賦民，而便取勝，不復歸國發兵也。始載糧，後遂因食於敵，還兵入國，不復以糧迎之也。李荃曰：籍，書也；不再籍書，恐人勞怨生也。秦發關中之卒，是以有陳、吳之難也。軍出，度遠近績之；軍入，載糧迎之，謂之三載。越境則館穀於敵，無三載之義也。杜牧曰：審敵可攻，審我可戰，然後起兵，便能勝敵而還。鄭司農周禮註曰：役，謂發兵起役；籍，乃伍籍也。比參為伍，因內政寄軍令，以伍籍發軍起役也。陳嗥曰：籍，借也；不再借民而役也。糧者，往則載焉，歸則迎之，是不三載也。不困乎兵，不竭乎國，言速而利也。梅堯臣同陳嗥註。王哲同曹操註。張預曰：役，謂興兵動眾之役。故師卦註曰：任大役重，無功則凶。籍，謂調兵之符籍。故漢制有尺籍伍符。言一舉則勝，不可再籍兵役於國也。糧始出則載之，越境則掠之，歸國則近之，是不三載也。此言兵不可久暴也。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">取用於國，因糧於敵，故軍食可足也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：兵甲戰具，取用國中，糧食因敵也。李荃曰：具我戎器，因敵之食，雖出師千里，無匱乏也。杜佑曰：兵甲戰具，取用國中，糧食因敵也。取資用於我國，因糧食於敵家也。晉師館穀於楚是也。梅堯臣曰：軍之須用取於國，軍之糧餉因於敵。何氏曰：因，謂兵出境，鈔聚掠野，至於克敵拔城，得其儲積也。張預曰：器用取於國者，以物輕而易致也；糧食因於敵者，以粟重而難運也。夫千里績糧，則士有飢色，故因糧則食可足。<span lang="EN-US"><br>
		</span></span><span style="font-family: 新細明體; color: maroon">
		國之貧於師者遠輸，遠輸財百姓貧。<span lang="EN-US"><br>
		</span>　</span><span style="font-family: 標楷體; color: maroon">　李荃曰：兵役數起，而賦斂重。杜牧曰：管子曰：粟行三百里，則國無一年之積；粟行四百里，則國無二年之積；粟行五百里，則眾有飢色。此言粟重物，輕也不可推移；推移之，則農夫耕牛，俱失南畝，故百姓不得不貧也。賈林曰：遠輸則財耗於道路，弊於轉運，百姓日貧。孟氏曰：兵車轉運千里之外，財則費於道路，人有困窮者。張預曰：以七十萬家之力，供餉十萬之師於千里之外，則百姓不得不貧。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">近於師者貴賣，貴賣則百姓財竭，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：軍行已出界，近師者貴財，皆貴賣，則百姓虛竭也。李荃曰：夫近軍鈴有貨易，百姓徇財嬋產而從之，竭也。賈林曰：師徒所聚，物皆暴貴。人責非常之利，竭財物以賣之，初雖獲利殊多，終當力疲貨竭。又云：既有非常之斂，故賣者求價無厭，百姓竭力買之，自然家國虛盡也。杜佑曰：言近軍師，市多非常之賣，當時責貴以趨末利，然後財貨嬋盡，家國虛也。梅堯臣曰：遠者供役以轉績，近者責利而貴賣，皆貧國匱民之道也。王哲曰：夫遠輸則人勞費，近市則物騰貴，是故久師則為國息也。曹公曰：軍行已出界，近於師者責財皆貴賣。哲謂將出界也。張預曰：近師之民，叉責利而貴貨其物於遠來輸餉之人，則財不得不竭。</span><span lang="EN-US" style="color: maroon"><br>
		</span><span style="font-family: 新細明體; color: maroon">財竭則急於丘役。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">張預曰：財力嬋竭，則丘井之役急迫而不易供也。或曰：丘役，謂如魯成公作丘甲也。國用急迫，乃使丘出甸賦，違常制也。丘、十六井，甸、六十四井。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">力屈、財嬋，中原內虛於家。百姓之費，十去其七；<span lang="EN-US"><br>
		</span>　　</span><span style="font-family: 標楷體; color: maroon">曹操曰：丘，十六井也。百姓財禪盡而兵不解，則運糧盡力於原野也。十去其七者，所破費也。李荃曰：兵久不止，男女怨曠，困於輸輓丘役，力屈財禪，而百姓之費，十去其七。杜牧曰：司馬法曰：六尺為步，步百為畝，畝百為夫，夫三為屋，屋三為井，四井為邑，四邑為丘，四丘為甸。丘蓋十六井也。丘有戎馬一匹，牛四頭，甸有戎馬四匹，牛十六頭。丘車一乘，甲士三人，步卒七十二人。今言兵不解，則丘役益急，百姓糧盡財竭，力盡於原野，家業十耗其七也。陳嗥曰：丘，聚也。聚斂賦役以應軍須，如此則財竭於人，人無不困也。王誓曰：急者，暴於常賦也。若魯成公作丘甲是也。如此則民費太半矣。要見公費差喊，故云十七。曹公曰：丘，十六井；兵不解，則運糧盡力於原野。何氏曰：國以民為本，民以食為天，居人上者，宜乎重惜。張預曰：運糧則力屈，輸餉則財嬋。原野之民，家產內虛，度其所費，十無其七也。<span lang="EN-US"><br>
		</span></span><span style="font-family: 新細明體; color: maroon">
		公家之費，破車罷馬，甲冑矢弩，戟楣蔽櫓，丘牛大車，十去其六。<span lang="EN-US"><br>
		</span>　　</span><span style="font-family: 標楷體; color: maroon">一本作十去其七。曹操曰：丘牛，謂丘邑之牛<span lang="EN-US" style="background: lime">#1</span>。大車，乃長轂車也。李荃曰：丘，大也。此數器者，皆軍之所須。言遠近之費，公家之物，十損於七也。梅堯臣曰：百姓以財糧力役奉軍之費，其資十損乎七；公家以牛馬器仗奉軍之費，其資十損乎六。是以竭賦窮兵，百姓弊矣；役急民貧，國家虛矣。王哲曰：循，干也。蔽，可以屏蔽。櫓，大循也。丘牛，古所謂匹馬丘牛也。大車，牛車也。易曰：大車以載。張預曰：兵以車馬為本，故先言車馬痕敝也。蔽櫓，循也，今謂之彭排。丘牛，大牛也。大車，叉革車也。始言破車疲馬者，謂攻戰之馳車也。次言丘牛大車者，即輜重之革車也。公家車馬器械，亦十損其六。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		故智將務食於敵，食敵一鍾，當吾二十鍾，蔥稈一石，當吾二十石。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：六斛四蚪為鍾，蔥，豆楷也。稈，禾藥也。石者，一百二十斤也。轉輸之法，費二十石得一石。一云：蔥，音忌，豆也。七十斤為一石。當吾二十，言遠費也。杜牧曰：六石四蚪為一鍾。一石一百二十斤。蔥，豆楷也。稈，禾藥也。或言：蔥，稈葉也。秦攻匈奴，使天下運糧，起於黃綞瑯琊負海之郡，轉輸北河，率三十鍾而致一石。漢武建元中，通西南夷，作者數萬人。千里負擔績糧，率十餘鍾政一石。今校孫子之言，食敵一鍾當吾二十鍾，蓋約平地千里轉輸之法，費二十石得一石，不約道里，蓋漏闕也。黃睡，音直瑞反，又音誰，在束萊；北河即今之朔方郡。李荃曰：遠師轉一鍾之粟，費二十鍾方可達<span lang="EN-US" style="background: lime">#2</span>軍將之智也，務食於敵，以省己之費也。孟氏曰：十斛為鍾，計千里轉運，道路耗費，二十鍾可致一鍾於軍中矣。梅堯臣註同曹操。王哲曰：曹公曰：蔥，豆楷也；稈，葉也。石者，百二十斤也。轉輸之法，費二十乃得一。誓謂上文千里績糧，則轉輸之法，謂千里耳。蔥，今作箕。稈，故書為芋，當作稈。張預曰：六石四蚪為鍾，一百二十斤為石。蔥，豆楷也。稈，禾葉也。千里績糧，則費二十鍾、石，而得一鍾、石到軍所。若越險阻，則猶不啻。故秦征匈奴，率三十鍾而政一石。此言能將爻因糧於敵也。</span><span lang="EN-US" style="color: maroon"><br>
		</span><span style="font-family: 新細明體; color: maroon">故殺敵者，怒也；</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">　曹操曰：威怒以致敵。李荃曰：怒者，軍威也。杜牧曰：萬人非能同心皆怒，在我激之以勢使然也。田單守即墨，使燕人劓降者，掘城中人墳墓之類是也。賈林曰：人之無怒，則不肯殺。王誓曰：兵主威怒。何氏曰：燕圍齊之即墨，齊之降者盡劓，齊人皆怒，愈堅守。田單又縱反問曰：吾懼燕人掘吾城外冢墓，戮辱先人，可為寒心。燕軍盡掘瓏墓，燒死人。即墨人從城上望見，皆泣涕，其欲出戰，怒自十倍。單知士卒可用，遂破燕師。後漢班超使西域，到鄱善，會其吏士三十六人，與共飲。酒酣，因激怒之曰：今俱在絕域，欲立大功，以求富貴。虜使到裁數日，而王禮．貌即廢；如收吾屬送匈奴，骸骨長為豺狼食矣。官屬皆曰：今在危亡之地，死生從司馬。超曰：不入虎穴，不得虎子。當今之計，獨有因夜以火攻虜，使彼不知我多少，鈴大震怖，可珍盡也。滅此虜，則功成事立矣。眾曰：善。初夜，將吏士奔盧營。會天大風，超令十人持鼓，藏虜舍後，約曰：見火燃，皆當鳴鼓大呼。餘人悉持弓弩，夾門而伏。超順風縱火，虜眾驚亂，眾悉燒死。蜀龐統勸劉備襲益州牧劉璋，備曰：此大事，不可倉卒。及璋使備擊張魯，乃從璋求萬兵及資寶，欲以東行。璋但許兵四千，其餘皆給半。備因激怒其眾曰：吾為益州征強敵，師徒勤瘁，不遑寧居。今積帑藏之財，而怯於賞功，望士大夫為出死力戰，其可得乎。由是相與破璋。張預曰：激吾士卒，使上下同怒，則敵可殺。尉繚子曰：民之所以戰者，氣也。謂氣怒則人人自戰。</span><span lang="EN-US" style="color: maroon"><br>
		</span><span style="font-family: 新細明體; color: maroon">取敵之利者，貨也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">　曹操曰：軍無財，士不來；軍無賞，士不往。李荃曰：利者，益軍實也。杜牧曰：使士見取敵之利者，貨財也。謂得敵之貨財，爻以賞之，使人皆有欲，各自為戰。後漢荊州刺史度尚，討桂州賊帥卜陽、潘鴻等，入南海，破其三屯，多獲珍寶，而鴻等黨聚猶眾，士卒驕富，莫有闕志。尚曰：卜陽、潘鴻作賊十年，皆習於攻守，當須諸郡併力可攻之，今軍恣聽射獵。兵士喜悅，大小相與從禽。尚乃密使人潛焚其營，珍積皆盡，獵者來還，莫不泣涕。尚曰：卜陽等財貨，足富數世，諸卿但不併力耳，所亡少少，何足介意。眾聞，咸憤踴願戰。尚令秣馬萍食，明晨徑赴賊屯，陽、鴻不設備，史士乘銳，遂破之。此乃是也。孟氏同杜牧註。杜佑曰：人知勝敵有厚賞之利，則冒白刃，當矢石，而樂以進戰者，皆貨財酬勳賞勞之誘也。梅堯臣曰：殺敵則激吾人以怒，取敵則利吾人以貨。王哲曰：謂設厚賞耳。若使眾責利自取，則或違節制耳。張預曰：以貨啗士，使人自為戰，則敵利可取。故曰：重賞之下，叉有勇夫。皇朝太祖命將伐蜀，諭之曰：所得州邑當與我傾竭帑庫以饗土卒；國家所欲，惟土疆耳。於是將吏死戰，所至皆下，遂平蜀。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">故車戰，得車十乘已上，賞其先得者，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：以車戰能得敵車十乘已上，賞賜之。不言車戰得車十乘已上者賞之，而言賞得者何？言欲開示賞其所得車之卒也。陳車之法：五車為隊，僕射一人；十車為官，卒長一人；車滿十乘，將史二人。因而用之，故別言賜之，欲使將恩下及也。或曰：言使自有車十乘已上與敵戰，但取其有功者賞之，其十乘已下，雖一乘獨得，餘九乘皆賞之，所以率進勵士也。李荃曰：重賞而勸進也。杜牧曰：夫得車十乘已上者，蓋眾人用命之所致也。若褊賞之，則力不足。與其所獲之車，公家仍自以財貨，賞其唱謀先登者，此所以勸勵士卒。故上文云，取敵之利者，貨也。言十乘者，舉其綱目也。賈林曰：勸未得者，使自勉也。梅堯臣曰：褊賞則難周，故獎一而勸百也。王哲曰：以財賞其所先得之卒。張預曰：車一乘，几七十五人。以車與敵戰，吾士卒能獲敵車十乘已上者，吾士卒鈴不下千餘人也。以其人眾，故不能褊賞，但以厚利賞其陷陳先獲者，以勸餘眾。古人用兵，鈴使車奪車，騎奪騎，步奪步。故吳起與秦人戰，令三軍曰：若車不得車，騎不得騎，徒不得徒，雖破軍，皆無功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">而更其旌旗，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：與吾同也。李荃曰：惡色與吾同。賈林曰：令不識也。張預曰：變敵之色，令與己同。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">車雜而乘之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">曹操曰：不獨任也。李荃曰：夫降虜之旌旗，必更其色，而雜其事，車乃可用也。杜牧曰：士卒自獲敵車，任雜然自乘之，官不錄也。梅堯臣曰：車許雜乘，旗無因故。王誓曰：謂得敵車，可與我車雜用之也。張預曰：己車與敵車參雜而用之，不可獨任也。<span lang="EN-US"><br>
		</span>卒善而養之，<span lang="EN-US"><br>
		</span></span><span style="font-family: 新細明體; color: maroon">　　</span><span style="font-family: 標楷體; color: maroon">張預曰：所獲之卒，鈴以恩信撫養之，俾為我用。</span><span lang="EN-US" style="color: maroon"><br>
		</span><span style="font-family: 新細明體; color: maroon">是謂勝敵而益強。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：益己之強。李荃曰：後漢光武破銅馬賊於南陽，虜眾數萬，各配部曲，然人心未安。光武令各歸本營，乃輕行其問以勞之。相謂曰：蕭王推赤心置人腹中，安得不投死乎。於是漢益振。則其義也。杜牧曰：得敵卒也，因敵之資，益己之強。梅堯臣曰：獲卒則任其所長，養之以恩，爻為我用也。王哲曰：得敵卒則養之，與吾卒同？善者，謂勿侵辱之也。若厚撫初附，或失人心。何氏曰：因敵以勝敵，何往不強。張預曰：勝其敵，而獲其車與卒，既為我用，則是增已之強。光武推赤心，人人投死之類也。<span lang="EN-US"><br>
		</span></span><span style="font-family: 新細明體; color: maroon">故兵貴勝，不貴久。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　</span><span style="font-family: 標楷體; color: maroon">曹操曰：久則不利。兵猶火也，不戢將自焚也。孟氏曰：貴速勝疾還也。梅堯臣曰：上所言，皆責速也。速則省財用、息民力也。何氏曰：孫子首尾言兵久之理，蓋知兵不可玩，武不可黷之深也。張預曰：久則師老財竭，易以生變，故但貴其速勝疾歸。</span><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		故知兵之將，生民之司命，國家安危之主也。<span lang="EN-US"><br>
		</span>　　</span><span style="font-family: 標楷體; color: maroon">曹操曰：將賢則國安也。李荃曰：將有殺伐之權，威欲卻敵，人命所繫，國家安危，在於此矣。杜牧曰：民之性命，國之安危，皆由於將也。梅堯臣曰：此言任將之重。王哲曰：將賢則民保其生，而國家安矣；否則民被毒殺，而國家危矣。明君任屬，可不精乎。何氏曰：民之性命，國之治亂，皆主於將；將之村難，古今所息也。張預曰：民之死生，國之安危，繫乎將之賢否。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-size: 18.0pt; font-family: 新細明體; color: maroon">
		孫子註解卷之二竟</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">＃１『牛<b>」</b> 據宋本十一家注補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">＃２『 達<b>」</b>宋本遠作『 遠<b>」</b> 
		。</span><span lang="EN-US" style="font-family: 標楷體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 標楷體; color: maroon">&nbsp;</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
