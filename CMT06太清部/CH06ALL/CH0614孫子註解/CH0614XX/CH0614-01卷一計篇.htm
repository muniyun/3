<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 24.0pt; font-family: 新細明體; color: #C0504D">
		孫子註解卷之一</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family: 新細明體; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #C0504D">計篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：計者，選將、量敵、度地、料卒、遠近、險易，計於廟堂也。李</span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-family: 標楷體; color: #C0504D">筌曰：計者，兵之上也。太一遁甲，先以計神加德宮，以斷主客成敗。故孫子</span><span lang="EN-US" style="font-size: 9.0pt; font-family: 新細明體; color: #C0504D; background: lime">#2</span><span style="font-family: 標楷體; color: #C0504D">論兵，亦以計為篇首。杜牧曰：計，算也。曰：計算何事？曰：下之五事，所謂道、天、地、將、法也。於廟堂之上，先以彼我之五事，計算優劣，然後定勝負；勝負既定，然後興師動眾。用兵之道，莫先此五事，故著為篇首耳。王&#26227;曰：計者，謂計主將、天地、法令、兵眾、士卒、賞罰也。張預曰：管子曰：計先定於內，而後兵出境。故用兵之道，以計為首也。或曰：兵貴臨敵制宜，曹公謂計於廟堂者，何也？曰：將之賢愚，敵之強弱，地之遠近，兵之眾寡，安得不先計之？及乎兩軍相臨，變動相應，則在於將之所裁，非可以險度也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　<span style="color: #C0504D">孫子曰：兵者，國之大事，</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">杜牧曰：傳曰：國之大事，在祀與戎。張預曰：國之安危在兵。故講武練兵，實先務也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　死生之地，存亡之道，不可不察也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		李筌曰：兵者凶器，死生存亡繫於此矣，是以重之，恐人輕行者也。杜牧曰：國之存亡，人之死生，皆由於兵，故須審察也。賈林曰：地，猶所也、亦謂陳師、振旅、戰陳之地。得其利則生，失其便則死，故曰死生之地。道者，權機立勝之道。得之則存，失之則亡，故曰不可不察也。書曰：有存道者，輔而固之；有亡道者，推而亡之。梅堯臣曰：地有死生之勢，戰有存亡之道。王&#26227;曰：兵舉，則死生存亡繫之。張預曰：民之死生兆於此，則國之存亡見於彼。然死生曰地、存亡曰道者，以死生在勝負之地，而存亡繫得失之道也，得不重慎審察乎？</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">故經之以五事，校之以計，而索其情。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：謂下五事七計，求彼我之情也。李筌曰：謂下五事也。校，量也。量計遠近，而求物情以應敵。杜牧曰：經者，經度也；五者，即下所謂五事也；校者，校量也；計者，即篇首計算也；索者，搜索也；情者，彼我之情也。此言先須經度五事之優劣，次復校量計算之得失，然後始可搜索彼我勝負之情狀。賈林曰：校量彼我之計謀，搜索兩軍之情實，則長短可知，勝負易見。梅堯臣曰：經紀五事，校定計利。王&#26227;曰：經，常也，又經緯也；計者，謂下七計；索，盡也。兵之大經，不出道、天、地、將、法耳。就而校之以七計，然後能盡彼己，勝負之情狀也。張預曰：經，經緯也。上先經緯五事之次序，下乃用五事以校計彼我之優劣，探索勝負之情狀。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">一曰道，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">張預曰：恩信使民。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">二曰天，</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">張預曰：上順天時。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">三曰地，</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">張預曰：下知地利。<span lang="EN-US"><br>
		</span></span><span style="font-family: 新細明體; color: #C0504D">四曰將，</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">張預曰：委任賢能。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">五曰法。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">杜牧曰：此之謂五事也。王&#26227;曰：此經之五事也。夫用兵之道，人和為本，天時與地利則其助也。三者具，然後議舉兵。兵舉必須將能，將能然後法修。孫子所次，此之謂矣。張預曰：節制嚴明。夫將與法，在五事之末者，凡舉兵伐罪，廟堂之上，先察恩信之厚薄，後度天時之逆順，次審地形之險易，三者已熟，然後命將征之。兵既出境，則法令一從於將。此其次序也。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">道者，令民與上同意也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">張預曰：以恩信道義撫眾，則三軍一心，樂為其用。易曰：悅以犯難，民忘其死。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		故可以與之死，可以與之生，而不畏危。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：謂道之以教令。危者，危疑也。李筌曰：危，亡也。以道理眾，人自化之，得其同用，何亡之有。杜牧曰：道者，仁義也。李斯問兵於荀卿，答曰：彼仁義者，所以修政者也。政修則民親其上，樂其君，輕為之死。復對趙孝成王論兵曰：百將一心，三軍同力。臣之於君也，下之於上也，若子之事父，弟之事兄，若手臂之捍頭目而覆胸臆也。如此，始可令與上下同意，死生同致，不畏懼於危疑也。陳&#26317;註同杜牧。孟氏曰：一作人不疑，謂始終無二志也；一作人不危。道，謂道之以政令，齊之以禮教，故能化服士民，與上下同一也。故用兵之妙，以權術為道。大道廢而有法，法廢而有權，權廢而有勢，勢廢而有術，術廢而有數。大道淪替，人情訛偽，非以權數而取之，則不得其欲也。故其權術之道，使民上下同進趨，共愛憎，一利害，故人心歸於德，得人之力，無私之至也。故百萬之眾，其心如一，可與俱同死力動而不至危亡也。臣之於君，下之於上，若子之事父，弟之事兄，若手臂之捍頭目而覆胸臆也。如此，始可與上同意，死生同致，不畏懼於危疑。賈林曰：將能以道為心，與人同利共患，則士卒服，自然心與上者同也。使士卒懷我如父母，視敵如仇讎者，非道不能也。黃石公云：得道者昌，失道者亡。杜佑曰：謂導之以政令，齊之以禮教也。危者，疑也；上有仁施，下能致命也。故與處存亡之難，不畏傾危之敗。若晉陽之圍，沈&#31432;產蛙，人無叛疑心矣。梅堯臣曰：危，戾也。主有道，則政教行；人心同，則危戾去。故主安與安，主危與危。王&#26227;曰：道，謂主有道，能得民心也。夫得民之心者，所以得死力也；得死力者，所以濟息難也。易曰：悅以犯難，民忘其死。如是，則安畏危難之事乎？張預曰：危，疑也。士卒感恩，死生存亡，與上同之，決然無所疑懼。</span><span lang="EN-US"><br>
		</span><span style="font-family: 新細明體; color: #C0504D">天者，陰陽、寒暑、時制也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：順天行誅，因陰陽四時之制。故司馬法曰：冬夏不興師，所以兼愛民也。李筌曰：應天順人，因時制敵。杜牧曰：陰陽者，五行、刑德、向背之類是也。今五緯行止，最可據驗；巫咸、甘氏、石氏、唐蒙、史墨、梓慎、裨&#31432;之徒，皆有著述，咸稱祕奧，察其指歸，皆本人事。準星經曰：歲星所在之分，不可攻，攻之反受其殃也。左傳昭三十二年：夏，吳伐越，始用師於越。史墨曰：不及四十年，越其有吳乎？越得歲而吳伐之，必受其凶。註曰：存亡之數，不過三紀，歲月三周三十六歲，故曰不及四十年也。此年歲在星紀，星紀吳分也；歲星所在，其國有福，吳先用兵，故反受其殃。哀二十二年越滅吳，至此三十八歲也。李淳風曰：天下誅秦，歲星聚於東井，秦政暴虐，失歲星仁和之理，違歲星恭肅之道，拒諫信讒，是故胡亥終於滅亡。復曰：歲星清明潤澤，所在之國分大吉。君令合於時，則歲星光喜年豐人安，君尚暴虐，令人不便，則歲星色芒角而怒，則兵起。由此言之，歲星所在，或有福德，或有災祥，豈不皆本於人事乎？夫吳越之君，德均勢敵，闔閭興師，志於吞滅，非為拯民，故歲星福越而禍吳秦之殘酷，天下誅之，上合天意，故歲星禍秦而祚漢。熒惑，罰星也；宋景公出一善言，惑退移三舍，而延二十七年。以此推之，歲為善星，不福無道；火為罰星，不罰有德。舉此二者，其他可知。況所臨之分，隨其政化之善惡，各變其本色芒角大小，隨為禍福，各隨時而占之。淳風曰：夫形器著於下，精象係於上。近取之身，耳目為肝腎之用，鼻口實心腹所資，彼此影響，豈不然歟？易曰：在天成象，在地成形，變化見矣。蓋本於人事而已矣。刑德向背之說，尤不足信。夫刑德天官之陳，背水陳者為絕紀，向山&#22338;陳者為廢軍，武王伐紂，背濟</span><span lang="EN-US" style="font-size: 9.0pt; font-family: 新細明體; color: #C0504D; background: lime">#3</span><span style="font-family: 標楷體; color: #C0504D">水向山&#22338;而陳，以二萬二千五百人，擊紂之億萬而滅之。今可目睹者，國家自元和已至今，三十年間，凡四伐趙寇昭義軍，加以數道之眾，常號十萬，圍之臨城縣。攻其南不拔，攻其北不拔，攻其東不拔，攻其西不拔。其四度圍之，通有十歲，十歲之內，東西南北，豈有刑德向背王相吉辰哉？其不拔者，豈不曰城堅、池深、糧多、人一哉？復以往事驗之，秦累世戰勝，竟滅六國，豈天道二百年間常在乾方，福德常居鶉首？豈不曰穆公已還卑身趨士，務耕戰，明法令而政之乎？故梁惠王問尉繚子曰：黃帝有刑德，可以百戰百勝，其有之乎？尉繚子曰：不然。黃帝所謂刑德者，刑以伐之，德以守之。非世之所謂刑德也。夫舉賢用能者，不時日而利；明法審令者，不卜筮而吉；貴功養勞者，不禱祠而福。周武王伐紂，師次于汜水共頭山，風雨疾雷，鼓旗毀折，王之驂乘惶懼欲死。太公曰：夫用兵者，順天道未必吉，逆之未必凶。若失人事，則三軍敗亡。且天道鬼神，視之不見，聽之不聞，故智者不法，愚者拘之。若乃好賢而任能，舉事而得時，此則不看時日而事利，不假卜筮而事吉，不待禱祠而福從。遂命驅之前進。周公曰：今時逆太歲，龜灼言凶，卜筮不吉，星凶為災，請還師。太公怒曰：今紂剖比干，囚箕子，以飛康為政，伐之有何不可？枯草朽骨，安可知乎？乃焚龜折蓍，率眾先涉，武王從之，遂滅紂。宋高祖圍慕容超於廣固，將攻城，諸將咸諫曰：今往亡之曰，兵家所忌。高祖曰：我往彼亡，吉孰大焉。乃命悉登，遂克廣固。後魏太祖武帝討後燕慕容麟，甲子晦日進軍，太史令&#40706;崇奏曰：昔紂以甲子日亡。帝曰：周武豈不以甲子日勝乎？崇無以對。遂戰破之。後魏太武帝征夏赫連昌於統萬城，師次城下，昌鼓噪而前。會有風雨從賊後來，太史進曰：天不助人，將士飢渴，願且避之。崔浩曰：千里制勝一日，豈得變易？風道在人，豈有常也。帝從之。昌軍大敗。或曰：如此者，陰陽向背，定不足信，孫子&#21465;之，何也？答曰：夫暴君昏主，或為一&#29668;一馬，則必殘人逞志，非以天道鬼神，誰能制止？故孫子&#21465;之，蓋有深旨。寒暑時氣，節制其行止也。周瑜為孫權數曹公四敗，一曰：今盛寒，馬無蒿草，羅中國士眾，遠涉江湖，不習水土，必生疾病，此用兵之忌也。寒暑同歸於天時，故聯以&#21465;之也。孟氏曰：兵者，法天運也。陰陽者，則柔盈縮也。用陰則況虛固靜，用陽則輕捷猛厲；後則用陰，先則用陽；陰無蔽也，陽無察也。陰陽之象無定形，故兵法天。天有寒暑，兵有生殺；天則應殺而制物，兵則應機而制形。故曰：天也。賈林曰：讀時制為時氣，謂從其善時，占其氣候之利也。杜佑曰：謂順天行誅，因陰陽四時剛柔之制。梅堯臣曰：兵必參天道，順氣候，以時制之，所謂制也。司馬法曰：冬夏不興師，所以兼愛民也。王&#26227;曰：謂陰陽，總天道、五行、四時、風雲、氣象也，善消息之，以助軍勝。然非異人特授其訣，則末由也。若黃石授書張良，乃太公兵法是也。意者豈天機神密，非常人所得知耶？其諸十數家紛紜，抑未足以取審矣。寒暑，若吳起云：疾風、大寒、盛夏、炎熱之類。時制，因時利害而制宜也。范蠡云：天時不作，弗為人客是也。張預曰：夫陰陽者，非孤虛向背之謂也。蓋兵自有陰陽耳。范蠡曰：後則用陰，先則用陽，盡敵陽節，盈吾陰節而奪之。又云：設右為牝，益左為牡</span><span lang="EN-US" style="font-size: 9.0pt; font-family: 新細明體; color: #C0504D; background: lime">#4</span><span style="font-family: 標楷體; color: #C0504D">早晏以順天道。李衛公解曰：左右者，人之陰陽；早晏者，天之陰陽；奇正者，天人相變之陰陽。此皆言兵自有陰陽剛柔之用，非天官日時之陰陽也。今觀尉繚子天官之篇，則義最明矣。太白陰經亦有天無陰陽之篇，皆著為卷首，欲以決世人之惑也。太公曰：聖人欲止後世之亂，故作為譎書，以寄勝於天道，無益於兵也。是亦然矣。唐太宗亦曰：凶器無甚於兵，行兵苟便於人事，豈以避忌為疑也。寒暑者，謂冬夏興師也。漢征匈奴，士多墮指。馬援征蠻，卒多疫死。皆冬夏興師故也。時制者，謂順天時而制征討也。太白陰經言，天時者，乃水旱、蝗雹、荒亂之天時，非孤虛向背之天時也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">地者，遠近、險易、廣狹、死生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　曹操曰：言以九地形勢不同，因時制利也。論在九地篇中。李筌曰：得形勢之地，有死生之勢。梅堯臣曰：知形勢之利害。張預曰：凡用兵，貴先知地形。知遠近，則能為迂直之計；知險易，則能審步騎之利；知廣狹，則能度眾寡之用；知死生，則能識戰散之勢也。<span lang="EN-US"><br>
		</span></span><span style="font-family: 新細明體; color: #C0504D">
		將者，智、信、仁、勇、嚴也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體">　　<span style="color: #C0504D">曹操曰：將宜五德備也。李筌曰：此五者，為將之德，故師有丈人之稱也。杜牧曰：先王之道，以仁為首；兵家者流，用智為先。蓋智者，能機權、識變通也；信者，使人不惑於刑賞也；仁者，愛人憫物，知動勞也，勇者，決勝乘勢，不逡巡也；嚴者，以威刑肅三軍也。楚申包胥使於越，越王勾踐，將伐吳，問戰焉。夫戰，智為始，仁次之，勇次之。不智，則不能知民之極，無以詮度天下之眾寡；不仁，則不能與三軍共飢勞之殃；不勇，則不能斷疑以發大計也。賈林曰：專任智則賊；偏施仁則懦；固守信則愚；恃勇力則暴；令過嚴則殘。五者兼備，各適其用，則可為將帥。梅堯臣曰：智能發謀，信能賞罰，仁能附眾，勇能果斷，嚴能立威。王&#26227;曰：智者，先見而不惑，能謀慮，通權變也；信者，號令一也；仁者，惠撫惻隱，得人心也；勇者，徇義不懼，能果毅也；嚴者，以威嚴肅眾心也。五者相須，闕一不可。故曹公曰：將宜五德備也。何氏曰：非智不可以料敵應機；非信不可以訓人率下；非化不可以附眾撫士；非勇不可以決謀合戰；非嚴不可以服強齊眾。全此五才，將之體也。張預曰：智不可亂，信不可欺，仁不可暴，勇不可懼，嚴不可犯。五德皆備，然後可以為大將。<span lang="EN-US"><br>
		</span></span></span><span style="font-family: 新細明體; color: #C0504D">
		法者，曲制、官道、主用也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體">　　<span style="color: #C0504D">曹操曰：曲制者，部曲、旛幟、金鼓之制也。官者，百官之分也。道者，糧路也。主者，主軍費用也。李筌曰：曲，部曲也。制，節度也。官，爵賞也。道，路也。主，掌也。用者，軍資用也。皆師之常法，而將所治也。杜牧曰：曲者，部曲隊伍有分畫也。制者，金鼓旌旗有節制也。官者，偏裨校列，各有官司也。道者，營陳開闔，各有道徑也。主者，管庫廝養，職守主張其事也。用者，車馬器械，三軍須用之物也。荀卿曰：械用有數。夫兵者，以食為本，須先計糧道，然後興師。梅堯臣曰：曲制，部曲隊伍，分畫必有制也。官道，裨校首長，統率必有道也。主用，主軍之資糧百物，必有用度也。王&#26227;曰：曲者，卒伍之屬。制者，節制其行列進退也。官者，&#32675;吏偏裨也。道者，軍行及所合也。主者，主守其事用者。凡軍之用，謂輜重糧積之屬。張預曰：曲，部曲也；制，節制也；官謂分偏裨之任；道謂利糧餉之路。主者，職掌軍資之人；用者，計度費用之物。六者，用兵之要，宜處置有其法。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">凡此五者，將莫不聞，知之者勝，不知者不勝。<span lang="EN-US"><br>
		</span></span><span style="font-family: 標楷體">　　<span style="color: #C0504D">張預曰：已上五事，人人同聞；但深曉變極之理則勝，不然則敗。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">故校之以計，而索其情。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體">　　<span style="color: #C0504D">曹操曰：同聞五者，將知其變極，即勝也。索其情者，勝負之情。杜牧曰：謂上五事，將欲聞知，校量計筭彼我之優劣，然後搜索其情狀，乃能必勝，不爾則敗。賈林曰：書云：非知之艱，行之惟難。王&#26227;曰：當盡知也。言雖周知五事，待七計以盡其情也。張預曰：上已陳五事，自此而下，方考校彼我之得失，探索勝負之情狀也。<span lang="EN-US"><br>
		</span></span></span><span style="font-family: 新細明體; color: #C0504D">
		曰：主孰有道？</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：道德智能。李筌曰：孰，實也。有道之主，必有智能之將。范增辭楚，陳平歸漢，即其義也。杜牧曰：孰，誰也。言我與敵人之主，誰能遠佞親賢，任人不疑也。杜佑曰：主，君也；道，道德也；必先考校兩國之君，誰知誰否也。若荀息料虞公食而好寶，宮之奇懦而不能強諫是也。梅堯臣曰：誰能得人心也。王&#26227;曰：若韓信言項王匹夫之勇，婦人之亡，名雖為霸，實失天下心；謂漢王入武關，秋毫無所害，除秦苛法，秦民亡不欲大王王秦者是也。何氏曰：書曰：撫我則后，虐我則讎。撫虐之政，孰有之也。張預曰：先校二國之君，誰有恩信之道，即上所謂令民與上同意者之道也。若淮陰料項王仁勇過高祖，而不賞有功，為婦人之仁，亦是也。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">將孰有能？</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體">　　<span style="color: #C0504D">杜牧曰：將孰有能者，上所謂智、信、七、勇、嚴也</span></span><span lang="EN-US" style="font-size: 9.0pt; font-family: 新細明體; color: #C0504D; background: lime">#5</span><span style="font-family: 標楷體; color: #C0504D">。梅堯臣同杜牧注。王&#26227;曰：若漢王問魏大將柏直，曰：是口尚乳臭，不能當韓信，之類是也。張預曰：察彼我之將，誰有智、信、仁、勇、嚴之能</span><span lang="EN-US" style="font-size: 9.0pt; font-family: 新細明體; color: #C0504D; background: lime">#6</span><span style="font-family: 標楷體; color: #C0504D">。若漢高祖料魏將柏直不能當韓信之類也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">天地孰得？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　曹操李筌並曰：天時、地利。杜牧曰：天者，上所謂陰陽、寒暑、時制也；地者，上所謂遠近、險易、廣狹、死生也。杜佑曰：視兩軍所據，知誰得天時地利。梅堯臣曰：稽合天時，審察地利。王&#26227;伺杜牧註。張預曰：觀兩軍所舉，誰得天時地利。若魏武帝盛冬伐吳，慕容超不據大峴，則失天時地利者也。<span lang="EN-US"><br>
		</span></span><span style="font-family: 新細明體; color: #C0504D">法令孰行？</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：設而不犯，犯而必誅。杜牧曰：縣法設禁，貴賤如一。魏絳戮僕，曹公斷髮是也。杜佑曰：發號出令，校孰下不敢犯。梅堯臣曰：齊眾以法，一眾以令。王&#26227;曰：孰能法明令便，人聽</span><span lang="EN-US" style="font-size: 9.0pt; font-family: 新細明體; color: #C0504D; background: lime">#7</span><span style="font-family: 標楷體; color: #C0504D">而從。張預曰：魏絳戮揚干，穠苴斬莊賈，呂蒙誅鄉人，外龍刑馬謖，玆所謂設而不犯，犯而必誅。誰為如此？</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">兵眾孰強？</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　杜牧曰：上下和同勇於戰為強，卒眾車多為強。梅堯臣曰：內和外附。王&#26227;曰：強弱足以相刑而知。張稱曰：車堅馬良，士勇兵利，聞鼓而喜，聞金而怒，誰者為然？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">士卒孰練？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體">　　<span style="color: #C0504D">杜牧曰：辨旌旗，審金鼓，明開合，知進退，閑馳逐，便弓矢，習擊刺也。杜佑曰：知誰兵器強利、士卒簡練惑者。故王子曰：士不素習，當陳惶惑，將不素習，臨陳闇變。梅堯臣曰：車騎閑習，孰國精粗。王&#26227;曰：孰訓之精？何氏曰：勇怯強弱，豈能一&#27113;？張預曰：離合聚散之法，坐作進退之令，誰素閑習？<span lang="EN-US"><br>
		</span></span></span><span style="font-family: 新細明體; color: #C0504D">
		賞罰孰明？ </span>
		<span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　杜牧曰：賞不僭，刑不濫。杜佑曰：賞善罰惡，知誰分明者。故王子曰：賞無度，則費而無恩；罰無度，則戮而無威。梅堯臣曰：賞有功，罰有罪。王&#26227;曰：孰能賞必當功，罰必稱情？張預曰：當賞者，雖仇怨必錄；當罰者，雖父子不合。又司馬法曰：賞不逾時，罰不遷列，於誰為明？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">吾以此知勝負矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　曹操曰：以七事計之，知勝負矣。賈林曰：以上七事量校彼我之政，則勝敗可見。梅堯臣曰：能索其情，則知勝負。張預曰：七事俱優，則未戰而先勝；七事俱劣，則未戰而先敗。故勝負可預知也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		將聽吾計，用之必勝，留之；將不聽吾計，用之必敗，去之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體">　　<span style="color: #C0504D">曹操曰：不能定計，則退而去也。杜牧曰：若彼自備護，不從我計，形勢均等，無以相加，用戰必敗，引而去之，故春秋傳曰，允當則歸也。陳&#30373;曰：孫武以書千闔閭曰：聽用吾計策，必能勝敵，我當留之不去；不聽吾計策，鈴當負敗，我去之不留。以此感動闔閭，庶必見用。故闔閭曰：子之十三篇，寡人盡觀之矣。其時闔閭行軍用師，多自為將，故不言主而言將也。孟氏曰：將，裨將也。聽吾計畫而勝，則留之；違吾計畫而敗，則除去之。梅堯臣曰：武以十三篇千吳王闔閭，故首篇以此辭動之。謂王將聽吾計而用戰必勝，我當留此也；王將不聽我計而用戰必敗，我當去此也。王&#26227;曰：將，行也；用，謂用兵耳。言行聽吾此計，用兵則必勝，我當留；行不聽吾此計，用兵則必敗，我當去也。張預曰：將，辭也。孫子謂今將聽吾所陳之計，而用兵則必勝，我乃留此矣；將不聽吾所陳之計，而用兵則必敗，我乃去之他國矣。以此辭激吳王而求用。</span><span lang="EN-US"><br>
		</span></span><span style="font-family: 新細明體; color: #C0504D">
		計利以聽，乃為之勢，以佐其外。</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體">　　<span style="color: #C0504D">曹操曰：常法之外也。李筌曰：計利既定，乃乘形勢之勢也。佐其外者，常法之外也。杜牧曰：計筭利害，是軍事根本。利害已見聽用，然後於常法之外，更求兵勢，以助佐其事也。賈林曰：計其利，聽其謀，得敵之情，我乃設奇譎之勢以動之。外者，或傍攻，或後躡，以佐正陳。梅堯臣曰：定計於內，為勢於外，以助成勝。王&#26227;曰：吾計之利已聽，復當知應變，以佐其外。張預曰：孫子又謂吾所計之利，若已聽從，則我當復為兵勢，以佐助其事於外。蓋兵之常法，即可明言於人；兵之利勢，須因敵而為。</span><span lang="EN-US"><br>
		</span></span><span style="font-family: 新細明體; color: #C0504D">勢者，因利而制權也。</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：制由權也，權因事制也。李筌曰：謀因事勢。杜牧曰：自此便言常法之外勢。夫勢者，不可先見，或因敵之害見我之利，或因敵之利見我之害，然後始可制機權而取勝也。梅堯臣曰：因利行權以制之。王&#26227;曰：勢者，乘其變者也。張預曰：所謂勢者，須因事之利，制為權謀，以勝敵耳，故不能先言也。自此而後，略言權變。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">兵者，詭道也。</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：兵無常形，以詭詐為道。李筌曰：軍不厭詐。梅堯臣曰：非譎不可以行權，非權不可以制敵。王&#26227;曰：詭者，所以求勝敵；御眾必以信也。張預曰：用兵雖本於仁義，然其取勝必在詭詐。故曳柴揚塵，欒枝之譎也；萬弩齊發，孫臏之奇也；千牛俱奔，田單之權也；囊沙壅水，淮陰之詐也。此皆用詭道而制勝也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">故能而示之不能，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　張預曰：實強而示之弱，實勇而示之怯，李牧敗匈奴、孫臏斬龐涓之類也。<span lang="EN-US"><br>
		</span></span><span style="font-family: 新細明體; color: #C0504D">用而示之不用，</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體">　　<span style="color: #C0504D">李筌曰：言已實用師，外示之怯也。漢將陳豨反，連兵匈奴，高祖遣使十輩視之，皆言可擊，復遣婁敬，報曰：匈奴不可擊，上問其故。對曰：夫兩國相制，宜矜誇其長。今臣往，徒見贏老。此必能而示之不能，臣以為不可擊也。高祖怒曰：齊虜以口舌得官，今妄沮吾眾，械婁敬于廣武，以三十萬眾，至白登，高祖為匈奴所圍，七日乏食。此師外示之以怯之義也。杜牧曰：此乃詭詐藏形。夫形也者，不可使見於敵；敵人見形，必有應。傳曰：鷙鳥將擊必藏其形。如匈奴示贏老於漢使之義也。杜佑曰：言已實能、用、外示之以不能、不用，使敵不我備也。若孫臏減電而制龐娟。王&#26227;曰：強示弱，勇示怯，治示亂，實示虛，智示愚，眾示寡，進示退，速示遲，取示捨，彼示此。何氏曰：能而示之不能者，如單于羸師誘</span></span><span lang="EN-US" style="font-size: 9.0pt; font-family: 標楷體; color: #C0504D; background: lime">#8</span><span style="font-family: 標楷體; color: #C0504D">高祖圍于平城是也。用而示之不用者，如李牧按兵於雲中，大敗匈奴是也。張預曰：欲戰而示之退，欲速而示之緩，班超擊莎車、趙奢破秦軍之類也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">近而示之遠，遠而示之近。</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　李筌曰：令敵失備也。漢將韓信虜魏王豹，初陳舟欲渡臨晉，乃潛師浮木甖，從夏陽襲安邑，而魏失備也。耿弇之征張步，亦先攻臨淄，皆示遠勢也。杜牧曰：欲近襲敵，必示以遠去之形；欲遠襲敵，必示以近進之形。韓信盛兵臨晉，而渡於夏陽，此乃示以近形而遠襲敵也。後末，曹公袁紹相持官渡，紹遣將郭圖、淳于瓊、顏良等攻東郡太守劉延白馬。紹引兵至黎陽，將渡河。曹公北救延津，荀攸曰：今兵少不敵，分兵勢乃可。公政兵延津將欲渡，兵向其後，紹必西應之；然後輕兵襲白馬，掩其不備，顏良可擒也。公從之。紹聞兵渡，即留，分兵西應之。公乃引軍行趨白馬，未至十餘里，良大驚來戰。使張遼、關羽前進擊破，斬顏良，解白馬圍。此乃示以遠形，而近襲敵也。賈林曰：去就在我，敵何由知。杜佑曰：欲近而設其遠也，欲遠而設其近也。誑耀敵軍，示之以遠，本從其近，若韓信之襲安邑。梅堯臣曰：使其不能賾。王&#26227;同上註。何氏曰：遠而示之近者，韓信陳舟臨晉，而渡夏陽是也。近而示之遠者，晉侯伐虢，假道于虞是也。張預曰：歡近襲之，反示以遠，吳與越夾水相矩，越為左右句卒，相去各五里，夜爭鳴鼓而進，吳人分以禦之；越乃港涉，當吳中軍而襲之，吳大敗是也。欲遠攻之，反示以近，韓信陳兵臨晉而渡於夏陽是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">利而誘之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　杜牧曰：趙將李牧，大縱畜牧人眾滿野，匈奴小入，徉北不勝，以數千人委之。單于聞之，大喜，率眾大至。牧多為奇陳，左右夾擊，大破殺匈奴十餘萬騎也。賈林曰：以利動之，動而有形，我所以因形制勝也。梅堯臣曰：彼貪利則以貨誘之。何氏曰：利而誘之者，如赤眉委輜重而餌鄧禹是也。張預曰：示以小利，誘而克之，若楚人伐絞，莫敖曰：絞小而輕，請無扞采樵者以誘之。於是絞人獲楚三十人。明日絞人爭出，驅楚役徒於山中，楚人設伏兵於山下，而大敗之是也。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">亂而取之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體">　　<span style="color: #C0504D">李筌曰：敵貴利必亂也。秦王姚興征禿髮&#20617;檀，悉驅部內牛羊，散放於野，縱秦人虜掠。秦人得利，既無行列，&#20617;檀陰分十將掩而擊之，大敗秦人，斬首七千餘級。亂而取之之義也。杜牧曰：敵有昏亂，可以乘而取之。傳曰：兼弱攻昧，取亂侮亡，武之善經也。賈林曰：我令姦智亂之，侯亂而取之也。梅堯臣曰：彼亂則乘而取之。王&#26227;曰：亂，謂無節制；取，言易也。張預曰：詐為紛亂，誘而取之。若吳越相攻，吳以罪人三千，示不整以誘越，罪人或奔或止，越人爭之，為吳所敗是也。言敵亂而後取者非也。春秋之法，凡書取者，言易也，魯師取邿是也。</span><span lang="EN-US"><br>
		</span></span><span style="font-family: 新細明體; color: #C0504D">實而備之，</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：敵治實，須備之也。李筌曰：備敵之實。蜀將關羽，欲圍魏之樊城，懼吳將呂蒙襲其後，乃多留備兵守荊州。蒙陰知其旨，遂詐之以疾；羽乃撒去備兵，遂為蒙所取，而荊州沒吳。則其義也。杜牧曰：對壘相持，不論虛實，常須為備。此言居常無事，鄰封接境，敵若脩政治實，上下相愛，賞罰明信，士卒精練，即須備之，不待交兵然後為備也。陳&#30373;曰：敵若不動完實，我當謹備，亦自實以備敵也。梅堯臣曰：彼實則不可不備。王&#26227;曰：彼將有以擊吾之不備也。何氏曰：彼敵但見其實，而未見其虛之形，則當蓄力而備之也。張預曰：經曰：角之而知有餘不足之處。有餘，則實也；不足，則虛也。言敵人兵勢既實，則我當為不可勝之計以待之，勿輕舉也。李靖軍鏡曰：觀其虛則進，見其實則止。<span lang="EN-US"><br>
		</span></span><span style="font-family: 新細明體; color: #C0504D">強而避之，</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：避其所長也。李筌曰：量力也。楚子伐隨，隨之臣季梁曰：楚人上左，君必左，無與王遇；且攻其右，右無良焉，必敗。偏敗，眾乃攜矣。少師、曰：不當王，非敵也。不從。隨師敗績，隨侯逸。攻強之敗也。杜牧曰：逃避所長。言敵人乘兵強氣銳，則當須且回避之，待其衰懈，候其間隙而擊之。晉末，嶺南賊盧循、徐道覆乘虛襲建鄴，劉裕禦之，曰：賊若新亭直上，且當避之，回泊蔡洲。乃成擒耳。徐道覆欲焚舟直上，循以為不可，乃泊於蔡洲，竟以敗滅。賈林曰：以弱制強，理須待變。杜佑曰：彼府庫充實，士卒銳盛，則當退避以伺其虛懈，觀變而應之。梅堯臣曰：彼強，則我當避其銳。王&#26227;曰：敵兵精銳，我勢寡弱，則須退避。張預曰：經曰：無邀正正之旗，無擊堂堂之陳。言敵人行陳修整，節制嚴明則我當避之，不可輕肆也。若秦晉相攻，交綏<span lang="EN-US"><br>
		</span>而退，蓋各防其失敗也。<span lang="EN-US"><br>
		</span></span><span style="font-family: 新細明體; color: #C0504D">怒而撓之，</span><span lang="EN-US" style="font-family: 標楷體; color: #C0504D"><br>
		</span><span style="font-family: 標楷體; color: #C0504D">
		　　曹操曰：待其衰懈也。李筌曰：將之多怒者，權必易亂，性不堅也。漢相陳平謀撓楚，權以太牢具進楚使，驚曰：是亞父使邪？乃項王使邪？此怒撓之者也。杜牧曰：大將剛戾者，可激之令怒，則逞志快意，志氣撓亂，不顧本謀也。孟氏曰：敵人盛怒，當屈擾之。梅堯臣曰：彼褊急易怒，則撓之，使憤激輕戰。王&#26227;曰：敵持重，則激怒以撓之。何氏曰：怒而撓之者，漢兵擊曹咎於汜水是也。張預曰：彼性剛忿，則辱之令怒，志氣撓惑，則不謀而輕進。若晉人執宛春以怒楚是也。尉繚子曰：寬不可激而怒。言性寬者，則不可激怒而致之也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">卑而驕之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　李筌曰：幣重而言甘，其志不小。後趙石勒稱臣於王浚，左右飲擊之，浚曰：石公來，欲奉我耳。敢言擊者斬。設饗禮以待之，勒乃驅牛羊數萬頭，聲言上禮，實以填諸街巷，使浚兵不得發。乃入薊城，擒浚於廳，斬之而并燕。卑而驕之，則其義也。杜牧曰：秦末，匈奴冒頓初立，東胡強，使使謂眉頓曰：欲得頭曼時千里馬。冒頓以問&#32675;臣，&#32675;臣皆曰：千里馬，國之寶，勿與。冒頓曰：奈何與人鄰國，愛一馬乎。遂與之。居頃之，東胡使使來，曰：願得單于一閼氏。冒頓問&#32675;臣，皆怒曰：東胡無道，乃求閼氏，請擊之。冒頓曰：與人鄰國，愛一女子乎。與之。居頃之，東胡復曰：匈奴有棄地千里，吾欲有之。冒頓問&#32675;臣，&#32675;臣皆曰：與之亦可，不與亦可。冒頓大怒曰：地者，國之本也。本何可與。諸言與者皆斬之。冒頓上馬，令國中有後者斬。東襲東胡。東胡輕冒頓，不為之備，冒頓擊滅之。冒頓遂西擊月氏，南并樓煩、白羊、河南，北侵燕、代，悉復收秦所使蒙恬所奪匈奴地也。陳&#30373;曰：所欲必無所顧&#24673;，子女以惑其心，玉帛以驕其志，范蠡、鄭武之謀也。杜佑曰：彼其舉國興師，怒而欲進，則當外示屈撓，以高其志，俟惰歸，要而擊之。故王子曰：善用法者，如狸之與鼠，力之與智，示之猶卑，靜而下之。梅堯臣曰：示以卑弱，以驕其心。王&#26227;曰：示卑弱以驕之，彼不虞我，而擊其間。張預曰：或卑辭厚路，或羸師佯北，皆所以令其驕怠。吳子伐齊，越子率眾而朝，王及列士皆有賂。吳人皆喜，惟子胥懼曰：是豢吳也。後果為越所滅。楚伐庸七遇皆北。庸人曰：楚不足與戰矣。遂不設備。楚子乃為二隊以伐之，遂滅庸。皆其義也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">佚而勞之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　一本作引而勞之。曹操曰：以利勞之。李筌曰：敵佚而我勞之者，善功也。吳伐楚，公子光問計於伍子胥。子胥曰：可為三師以肄焉。我一師至，彼必盡眾而出；彼出我歸。亟肄以疲之，多方以誤之，然後三師以繼之，必大克。從之。楚於是乎始病吳矣。杜牧曰：吳公子光問伐楚於伍員，員曰：可為三軍以肄焉。我一師至，彼必盡出，彼出則歸。亟肄以痕之，多方以誤之，然後三師以繼之，必大克。從之。於是子重一歲七奔命，於是乎始病吳，終入郢。後漢末，曹公既破劉備，備奔袁紹，引兵欲與曹公戰。別駕田豐曰：操善用兵，未可輕舉，不如以久持之。將軍據山河之固，有四州之地，外結英豪，內修農戰，然後揀其精銳，分為奇兵，乘虛迭出，以擾河南；救右則擊其左，救左則而擊其右，使敵痕於奔命，人不安業，我未勞而彼已困矣。不及三年，可坐克也。今釋廟勝之策，而決成敗於一戰，悔無及也。紹不從，故敗。梅堯臣曰：以我之佚，待彼之勞。王&#26227;曰：多奇兵也。彼出則歸，彼歸則出，救左則右，救右則左，所以罷勞之也。何氏曰：孫子有治力之法，以佚而待勞；故論敵佚，我宜多方以勞弊之，然後可以制勝。張預曰：我則力全，彼則道敝。若晉楚爭鄭，久而不決；晉知武子乃分四軍為三部，晉各一動，而楚三來，於是三駕而楚不能與之爭。又申公巫臣教吳伐楚，於是子重一歲七奔命是也。<span lang="EN-US"><br>
		</span></span><span style="font-family: 新細明體; color: #C0504D">親而離之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　曹操曰：以間離之。李筌曰：破其行約，間其君臣，而後攻也。昔秦伐趙，秦相應侯間於趙王曰：我惟懼趙用括耳，廉頗易與也。趙王然之，乃用括代頗，為秦所坑卒四十萬於長平，則其義也。杜牧曰：言敵若上下相親，則當以厚利啗而離間之。陳平言於漢王曰：今項王骨鯁之臣，不過亞父、鍾離昧、龍且、周股之屬，不過數人。大王誠能捐數萬斤金，間其君臣，彼必內相誅；漢因舉兵而攻之，滅楚必矣。漢王然之，出黃金四萬斤，與平，使之反間。項王果疑亞父，不急擊下榮陽，漢王遁去。陳&#30373;曰：彼&#24673;爵祿，此必捐之；彼嗇財貨，此必輕之；彼好殺罰，此必緩之。因其上下相猜，得行離間之說。由余所以歸秦，英布所以佐漢也。杜佑曰：以利誘之，使五間並入，辯士馳說，親彼君臣，分離其形勢。若秦遣反間，欺誑趙君，使廢廉頗，而任趙奢之子，卒有長平之敗。梅堯臣同杜牧註。王&#26227;曰：敵相親，當以計謀離間之。張預曰：或間其君臣，或間其交援，使相離貳，然後圖之。應侯間趙而退廉頗，陳平間楚而逐范增，是君臣相離也。秦晉相合以伐鄭，燭之武夜出，說秦伯曰：今得鄭，則歸於晉，無益於秦也。不如拾鄭以為東道主。秦伯悟而退師。是交援相離也。<span lang="EN-US"><br>
		</span></span><span style="font-family: 新細明體; color: #C0504D">攻其無備，出其不意。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		曹操曰：擊其懈怠，出其空虛。李筌曰：擊懈怠，襲空虛。杜牧曰：擊其空虛，襲其懈怠。孟氏曰：擊其空虛，襲其懈怠，使敵不知所以備也。故曰：兵者無形為妙。太公曰：動莫神於不意，謀莫善於不識。梅堯臣、王&#26227;二註同上。何氏曰：攻其無備者：魏太祖征烏桓</span><span lang="EN-US" style="font-size: 9.0pt; font-family: 標楷體; color: #C0504D; background: lime">#9</span><span style="font-family: 標楷體; color: #C0504D">；郭嘉曰：胡恃其遠，必不設備，因其無備，卒然擊之，可破滅也。太祖行至易水，嘉曰：兵貴神速。今千里襲人，輜重多，難以趨利，不如輕兵兼道以出，掩其不意。乃密出盧龍塞，直指單于庭，合戰，大破之。唐李靖陳十榮以圖蕭銑，總管三軍之任，一以委靖。八月，集兵夔州，銑以時屬秋潦，江水泛漲，三峽路危，必謂靖不能進，遂不設備。九月，靖率兵而進，曰：兵貴神速，機不可失。今兵始集，銑尚未知。乘水漲之勢，倏忽至城下，所謂疾雷不及掩耳。縱使知我，倉卒無以應敵，此必成擒也。進兵至夷陵，銑始懼，召兵江南，果不能至。勒兵圍城，銑遂降。出其不意者：魏末，遺將鍾會、鄧艾伐蜀，蜀將姜維守劍閣，鍾會攻維，未克。艾上言：請從陰平，由邪徑出劍閣，西入成都。奇兵衝其腹心，劍閣之軍必還赴涪，則會方軌而進；劍閣之軍不還，則應涪之兵寡矣。軍志云：攻其無備，出其不意。今掩其空虛，破之必矣。冬十月，艾自陰平行無人之地七百餘里，鑿山通道，造作橋閣，山高谷深，至為艱險。又糧運將匱，瀕於危殆。艾以氈自裹</span><span style="font-family: 標楷體">，<span style="color: #C0504D">推轉而下；將士皆攀木緣崖，魚貫而進。先登至江油，蜀守將馬邈降。諸葛瞻自涪還綿竹，列陳相拒。大敗之，斬瞻及尚書張遵等。進軍至成都，蜀主劉禪降。又齊神武為東魏將，率兵伐西魏，屯軍蒲圾，造三道浮橋渡河。又遣其將竇泰趣潼關，高敖曹圍洛州。西魏將周文帝出軍廣陽，召諸將謂曰：賊今掎吾三面，又造橋於河，示欲必渡，欲綴吾軍，使竇泰得西入耳。久與相持，其計得行，非良策也。且高歡用兵，常以泰為先驅，其下多銳卒，屢勝而驕。今出其不意，襲之必克。克泰，則歡不戰而自走矣。諸將咸曰：賊在近，拾而遠襲，事若蹉跌，悔無可及。周文曰：歡前再襲潼關，吾軍不過霸上。今者大來，兵未出郊，賊顧謂吾但自守耳，無遠&#39725;意；又狙於得志，有輕我心。乘此擊之，何往不克。賊雖造橋，未能征渡。比五日中，吾取竇泰必矣。公等勿縱化周文遂率騎六千還長安，聲言欲往隴右。辛亥，潛出軍，癸丑晨，至潼<span lang="EN-US"><br>
		</span>
		關，竇泰卒聞軍至，惶懼依山為陳，未及成列，周文擊破之。斬泰，傳首長安。高敖曹適陷洛州，聞泰沒，燒輜重，棄城而走。張預曰：攻無備者，謂懈怠之處，敵之所不虞者，則擊之。若燕人畏鄭三軍，而不虞制人，為制人所敗是也。出不意者，謂虛空之地，敵不以為慮者，則襲之。若鄧艾伐蜀，行無人之地七百餘里是也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">此兵家之勝，不可先傳也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		　　曹操曰：傳，猶洩也。兵無常勢，水無常形，臨敵變化，不可先傳也。故料敵在心，察機在目也。李筌曰：無備不意，攻之必勝，此兵之要，祕而不傳也。杜牧曰：傳，言也。此言上之所陳，悉用兵取勝之策，固非一定之制；見敵之形，始可施為，不可先事而言也。梅堯臣曰：臨敵應變制宜，豈可預前言之。王&#26227;曰：夫校計行兵，是謂常法；若乘機決勝，則不可預傳述也。張預曰：言上所陳之事，乃兵家之勝策，須臨敵制宜不可以預先傳言也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		夫未戰而廟筭勝者，得筭多也；未戰而廟筭不勝者，得筭少也。多筭勝，少筭不勝，而況於無筭乎。吾以此觀之，勝負見矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：以吾道觀之矣。李筌曰：夫戰者，次勝廟堂，然後與人爭利，凡伐叛懷遠，推亡固存，兼弱攻昧，皆物情之所出，中外離心，如商周之師者，是為未戰而廟筭勝，太一遁甲置算之法，因六十筭已上為多筭，六十筭已下為少筭；客多筭臨少筭，主人敗，客少筭臨多筭，主人勝。此皆勝敗易見矣。杜牧曰：廟筭者，計算於廟堂之上也。梅堯臣曰：多筭，故未戰而廟謀先勝；少筭，故未戰而廟謀不勝。是不可無筭矣。王&#26227;曰：此懼學者惑不可先傳之說，故復言計篇義也。何氏曰：計有巧拙，成敗擊焉。張預曰：古者興師，命將必致齋於廟，授以成筭，然後遣之，故謂之廟筭。籌策深遠，則其計所得者多，故未戰而先勝。謀慮淺近，則其計所得者少，故未戰而先負。多計勝少計，其無計者，安得無敗？故曰：勝兵先勝而後求戰，敗兵先戰而後求勝。有計無計，勝負易見。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: purple">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">孫子註解卷之一竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-size: 9.0pt; font-family: 新細明體; color: #C0504D">『李』原為『子』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#2</span><span style="font-size: 9.0pt; font-family: 新細明體; color: #C0504D">原為『孫了』，改為『孫子』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#3</span><span style="font-size: 9.0pt; font-family: 新細明體; color: #C0504D">『濟』原為『清』，據宋本十一家孫子注改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#4</span><span lang="EN-US" style="font-size: 9.0pt; font-family: 新細明體; color: #C0504D">
		</span>
		<span style="font-size: 9.0pt; font-family: 新細明體; color: #C0504D">
		設右為牝，益左為牝』，宋本十一家孫子注為『益左為牡』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#5</span><span style="font-size: 9.0pt; font-family: 新細明體; color: #C0504D">『也』原脫，據宋本十一家孫子注補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#6</span><span style="font-size: 9.0pt; font-family: 新細明體; color: #C0504D">據宋本十一家孫子注補『</span><span style="font-size: 9.0pt; color: #C0504D">
		</span>
		<span style="font-size: 9.0pt; font-family: 新細明體; color: #C0504D">
		梅堯臣同杜牧注。王&#26227;曰：若漢王問魏大將柏直，曰『是口尚乳臭，不能當韓信』之類是也。張預曰：察彼我之將，誰有智、信、仁、勇、嚴之能。』</span><span lang="EN-US" style="font-size: 9.0pt; color: #C0504D"><br>
		</span>
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#7</span><span style="font-size: 9.0pt; font-family: 新細明體; color: #C0504D">『人德而從』，宋本德作聽。</span><span lang="EN-US" style="font-size: 9.0pt; color: #C0504D"><br>
		</span>
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#8</span><span style="font-size: 9.0pt; font-family: 新細明體; color: #C0504D">『誘』原誤『</span><span style="font-size: 9.0pt; color: #C0504D">
		</span>
		<span style="font-size: 9.0pt; font-family: 新細明體; color: #C0504D">
		說』，據宋本改。</span><span lang="EN-US" style="font-size: 9.0pt; color: #C0504D"><br>
		</span>
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#9</span><span style="font-size: 9.0pt; font-family: 新細明體; color: #C0504D">『烏桓』原誤『烏&#26658;』，據宋本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
