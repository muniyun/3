<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #C0504D">
		孫子註解卷之三</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family: 新細明體; color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #C0504D">謀攻篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：欲攻敵，必先謀。李筌曰：合陳為戰，圍城曰攻，以此篇次戰之下。杜牧曰：廟堂之上，計算已定，戰爭之具，糧食之費，悉已用備，可以謀攻。故曰謀攻也。王&#26227;曰：謀攻敵之利害，當全策以取之，不銳於伐兵攻城也。張預曰：計議已定，戰具已集，然後可以智謀攻，故次作戰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">孫子曰：凡用兵之法，全國為上，破國次之；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：興師深入長驅，距其城郭，絕其內外，敵舉國來服為上；以兵擊破，敗而得之，其次也。李筌曰：不貴殺也。韓信虜魏王豹，擒夏說，斬成安君，此為破國者。及用廣武君計，北首燕路，遣一介之使，奉咫尺之書，燕後風而靡，則全國也。賈林曰：全得其國，我國亦全，乃為上。杜佑曰：敵國來服為上，以擊破為次。王&#26227;曰：若韓信舉燕是也。何氏曰：以方略氣勢，令敵人以國降，上策也。張預曰：尉繚子曰：講武料敵，使敵氣失而師散，雖形全而不為之用，此道勝也。破軍殺將，乘堙發機，會眾奪地，此力勝也。然則所謂道勝、力勝者，即全國、破國之謂也。夫吊民伐罪，全勝為上；為不得已而至於破，則其次也。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">全軍為上，破軍次之；<span lang="EN-US"><br>
		</span>　　</span><span style="font-family: 標楷體; color: #C0504D">曹操、杜牧曰：司馬法曰：一萬五千五百人為軍。何氏曰：降其城邑，不破我軍也。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">全旅為上，破旅次之；<span lang="EN-US"><br>
		</span>　　</span><span style="font-family: 標楷體; color: #C0504D">曹操曰：五百人為旅。</span><span lang="EN-US" style="font-family: 新細明體; color: #C0504D"><br>
		</span><span style="font-family: 新細明體; color: #C0504D">全卒為上，破卒次之；</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span style="font-family: 標楷體; color: #C0504D">曹操曰：一校巳上，至一百人也。李筌曰：百人已上為卒。杜佑曰：一校下至百人也。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">全伍為上，破伍次之。<span lang="EN-US"><br>
		</span>　　</span><span style="font-family: 標楷體; color: #C0504D">曹操曰：百人已下至五人。李筌曰：百人已下為伍。杜牧曰：五人為伍。梅堯臣曰：謀之大者全得之。王&#26227;曰：國軍卒伍，不間小大，全之則威德為優，破之則威德為劣。何氏曰：自軍至伍，皆次序上下言之。此意以策略取之為妙，不惟一軍，至於一伍，不可不全。張預曰：周制，萬二千五百人為軍，五百人為旅，百人為卒，五人為伍。自軍至伍，皆以不戰而勝之為上。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">是故百戰百勝，非善之善者也；<span lang="EN-US"><br>
		</span>　　</span><span style="font-family: 標楷體; color: #C0504D">曹操曰：未戰而戰自屈，勝善也。李筌曰：以計勝敵也。陳&#26317;曰：戰必殺人故也。賈林曰：兵威遠振，全來降伏，斯為上也；詭詐為謀，摧破敵眾，殘人傷物，然後得之，又其次之。杜佑曰：未戰而敵自屈服。梅堯臣曰：惡乎殺傷殘害也。張預曰：戰而後</span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-family: 標楷體; color: #C0504D">能勝，必多殺傷，故云非善。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">不戰而屈人之兵，善之善者也。<span lang="EN-US"><br>
		</span>　　</span><span style="font-family: 標楷體; color: #C0504D">曹操曰：未戰而敵自屈服。杜牧曰：以計勝敵。陳&#30373;曰：韓信用李左車之計，馳咫尺之書，不戰而下燕城也。孟氏曰：重廟勝也。王&#26227;曰：兵貴伐謀，不務戰也。何氏曰：後漢王霸討周建、蘇茂，既戰歸營，賊復聚挑戰，霸堅臥不出。方饗士作倡樂，茂雨射營中，中霸前酒樽，霸安坐不動。軍吏曰：茂已破，今易擊。霸曰：不然。茂客兵遠來，糧食不足，故挑戰以徼一時之勝。今閉營休士，所謂不戰而屈人兵，善之善也。茂乃引退。張預曰：明賞罰，信號令，完器械，練士卒，暴其所長，使敵從風而靡，則為大善。若吳王黃池</span><span lang="EN-US" style="font-size: 9.0pt; font-family: 新細明體; color: #C0504D; background: lime">#2</span><span style="font-family: 標楷體; color: #C0504D">之會，晉人畏其有法而服之者是也。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">故上兵伐謀，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：敵始有謀，伐之易也。李筌曰：伐其始謀也。後漢寇恂圍高峻，峻遣謀臣皇甫文謁恂，詞禮不屈。恂斬之，報峻曰：軍師無禮，已斬之。欲降，急降；不欲，固守。峻即日開壁而降。諸將曰：敢問殺其使而降其城，何也？恂曰：皇甫文，峻之心腹，其取謀者。留之則文得其計，殺之則峻亡其膽，所謂上兵伐謀。諸將曰：非所知也。杜牧曰：晉平公欲攻齊，使范昭往觀之，景公觴之。酒酣，范昭請君之樽酌。公曰：寡人之樽進客。范昭已飲，晏子徹樽更為酌。范昭佯醉，不悅而起舞，謂太師曰：能為我奏成周之樂乎？吾為舞之。太師曰：瞑臣不習。范昭趨</span><span lang="EN-US" style="font-size: 9.0pt; font-family: 新細明體; color: #C0504D; background: lime">#3</span><span style="font-family: 標楷體; color: #C0504D">出。景公曰：晉，大國也，來觀吾政。今子怒大國之使者，將奈何？晏子曰：觀范昭非陋於禮者；且欲&#24921;於國，臣故不從也。太師曰：夫成周之樂，天子之樂也，惟人主舞之；今范昭人臣，而欲舞天子樂，臣故不為也。范昭歸報晉平公曰：齊未可伐。臣欲辱其君，晏子知之；臣欲犯其禮，太師識之。仲尼曰：不越樽俎之間，而折衝千里之外，晏子之謂也。春秋時，秦伐晉，晉將趙盾禦之。上軍佐臾駢曰：秦不能久，請深壘固軍以待之。秦人欲戰，秦伯謂士會曰：若何而戰？對曰：趙氏新出其屬曰臾駢，必實為此謀，將以老我師也。趙有側室日穿，晉君之&#22779;也，有寵而弱，不在軍事，好勇而狂，且惡臾駢之佐上軍。若使輕者肆焉其可。秦軍掩晉上軍，趙穿追之不及，返，怒曰：裹糧坐甲，固敵是求，敵至不擊，將何俟焉。軍史曰：將有待也。穿曰：我不知謀，將獨出。乃以其屬出。趙盾曰：秦獲穿也，獲一卿矣；秦以勝歸，我何以報？乃皆出戰，交綏而退。夫晏子之對，是敵人將謀伐我，我先伐其謀，故敵人不得而伐我。士會之對，是我將謀伐敵，敵人有謀拒我，乃伐其謀，敵人不得與我戰。斯二者，皆伐謀也。故敵欲謀我，伐其未形之謀；我若伐敵，敗其已成之計，固非止於一也。孟氏曰：九攻九拒，是其謀也。杜佑曰：敵方設謀，欲舉眾師，伐而抑之，是其上。故太公云，善除患者，理於未生；善勝敵者，勝於無形也。梅堯臣曰：以智勝。王&#26227;曰：以智謀屈人最為上。何氏曰：敵始謀攻我，我先攻之，易也。揣知敵人謀之趣向，因而加兵，攻其彼心之發也。張預曰：敵始發謀，我從而攻之，彼必喪計而屈服，若晏子之沮范昭是也。或曰：伐謀者，用謀以伐人也，言以奇策祕筭，取勝於不戰，兵之上也。</span><span lang="EN-US"><br>
		</span><span style="font-family: 新細明體; color: #C0504D">其次伐交，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：交，將合也。李筌曰：伐其始交也。蘇秦約六國不事秦，而秦閉關十五年，不敢窺山東也。杜牧曰：非止將合而巳，合之者皆可伐也。張儀願獻秦地六百里於楚懷王，請絕齊交，隨何於鯨布坐上殺楚使者，以絕項羽。曹公與韓遂交馬語，以疑馬超。高洋以蕭深明請和於梁，以疑侯景，終陷臺城。此皆伐交。權道變化，非一途也。陳&#30373;曰：或云敵已興師交合，伐而勝之，是其次也。若晉文公敵宋，&#25658;離曹、衛也。孟氏曰：交合強國，敵不敢謀。梅堯臣曰：以威勝。王&#26227;曰：謂未能全屈敵謀，當且間其交，使之解散。彼交則事鉅敵堅，彼不交則事小敵脆也。何氏曰：杜稱已上四事，乃親而離之之義也。伐交者，兵欲交合，設疑兵以懼之，使進退不得，因來屈服。旁鄰既為我援，敵不得不孤弱也。張預曰：兵將交戰，將合則伐之。傳曰：先人有奪人之心。謂兩軍將合，則先薄之，孫叔敖之敗晉師，廚人濮之破華氏是也。或曰：伐交者，用交以伐人也。言欲舉兵伐敵，先結鄰國為掎角之勢，則我彊而敵弱。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">其次伐兵，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：兵形已成也。李筌曰：臨敵對陳，兵之下也。賈林曰：善於攻取，舉無遺策，又其次也。故太公曰：爭勝於白刃之前者，非良將也。梅堯臣曰：以戰勝。王&#26227;曰：戰者危事。張預曰：不能敗其始謀，破其將合，則犀利兵器以勝之。兵者，器械之總名也。太公曰：必勝之道，器械為寶。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">其下攻城；</span><span lang="EN-US"><br>
		</span><span style="font-family: 新細明體">　　</span><span style="font-family: 標楷體; color: #C0504D">曹操曰：敵國已收其外糧城守，攻之為下攻也。李筌曰：夫王師出境，敵則開壁送款，舉櫬轅門，百姓怡悅，攻之上也。若頓兵堅城之下，師老卒惰，攻守勢殊，客主力倍，以此攻之為下也。杜佑曰：言攻城屠邑，攻之下者，所害者多。梅堯臣曰：費財役為最下。王&#26227;曰：士卒殺傷，城或未克。張預曰：夫攻城屠邑，不惟老師費財，兼亦所害者多，是為攻之下也。</span><span lang="EN-US"><br>
		</span><span style="font-family: 新細明體; color: #C0504D">攻城之法，為不得已。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　</span><span style="font-family: 標楷體; color: #C0504D">　張預曰：攻城則力屈；所以必攻者，蓋不獲已耳。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		修櫓轒&#36668;，具器械，三月而後成，距闉又三月而後已；</span><span lang="EN-US"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：修，治也。櫓，大楯也。轒&#36668;者，轒狀也；轒狀其下四輪，從中推之至城下也。具，備也。器械者，機關攻守之總名，飛樓、雲梯之屬。距闉者，踴土積高而前，以附其城也。李筌曰：櫓，楯也，以蒙首而&#36235;城下。轒&#36668;者，四輪車也，其下藏兵數十人，填隍推之，直就其城，木石所不能壞也。器械，飛樓、雲梯、板屋、木幔之類也。距闉者，土木山乘城也。東魏高歡之圍晉州，侯景之攻臺城，則其器也。役約三月，恐兵久而人疲也。杜牧曰：櫓，即今之所謂彭排。轒&#36668;，四輪車，排大木為之，上蒙以生牛皮，下可容十人，往來運土填塹，木石所不能傷，今俗所謂木驢是也。距闉者，積土為之，即今之所謂壘道也。三月者，一時也。言修治器械，更其距闉，皆須經時精好成就，恐傷人之甚也。管子曰：不能政器者困。言無以應敵也。太公曰：必勝之道，器械為寶。漢書志曰：兵之伎巧，一十有三家，習手足，便器械機關，以立攻守之勝者。夫攻城者有撞車、刻&#37390;車、飛梯、蝦&#34759;木、解合車、狐鹿車、影車、高障車、馬頭車、獨行車、運土豚魚車。陳&#30373;曰：杜稱櫓為彭排，非也。若是彭排，即當用此&#27152;字；曹云大楯，庶或近之。蓋言候器械全具須三月，距闉又三月，已計六－月；將若不</span><span lang="ZH" style="font-family: 標楷體; color: #C0504D">待此而生忿速，</span><span style="font-family: 標楷體; color: #C0504D">必</span><span lang="ZH" style="font-family: 標楷體; color: #C0504D">多殺士卒。故下云，將不勝其忿，而蟻附之，災也。杜佑曰：</span><span style="font-family: 標楷體; color: #C0504D">轒&#36668;</span><span lang="ZH" style="font-family: 標楷體; color: #C0504D">，上汾下溫。距</span><span style="font-family: 標楷體; color: #C0504D">闉</span><span lang="ZH" style="font-family: 標楷體; color: #C0504D">者，踴土積高而前，以附於城也。積土為山</span><span style="font-family: 標楷體; color: #C0504D">曰堙</span><span lang="ZH" style="font-family: 標楷體; color: #C0504D">，以距敵城，觀其虛實。春秋傳曰：楚司馬子反乘</span><span style="font-family: 標楷體; color: #C0504D">堙</span><span lang="ZH" style="font-family: 標楷體; color: #C0504D">而</span><span style="font-family: 標楷體; color: #C0504D">闚</span><span lang="ZH" style="font-family: 標楷體; color: #C0504D">宋城也。梅堯臣</span><span style="font-family: 標楷體; color: #C0504D">曰<span lang="EN-US">:</span></span><span lang="ZH" style="font-family: 標楷體; color: #C0504D">威智不足以屈人，不獲已而攻城也，治攻具須經時也。曹公曰：櫓大</span><span style="font-family: 標楷體; color: #C0504D">楯</span><span lang="ZH" style="font-family: 標楷體; color: #C0504D">也。</span><span style="font-family: 標楷體; color: #C0504D">轒&#36668;</span><span lang="ZH" style="font-family: 標楷體; color: #C0504D">者，</span><span style="font-family: 標楷體; color: #C0504D">轒&#29248;</span><span lang="ZH" style="font-family: 標楷體; color: #C0504D">也，其下四輪，從中推至城下也。器械，機關攻守之總名，</span><span style="font-family: 標楷體; color: #C0504D">蜚</span><span lang="ZH" style="font-family: 標楷體; color: #C0504D">梯之屬也。謂櫓為大</span><span style="font-family: 標楷體; color: #C0504D">楯</span><span lang="ZH" style="font-family: 標楷體; color: #C0504D">，非也。兵之具甚眾，何獨言修大</span><span style="font-family: 標楷體; color: #C0504D">楯</span><span lang="ZH" style="font-family: 標楷體; color: #C0504D">耶？今城上守禦樓</span><span style="font-family: 標楷體; color: #C0504D">曰</span><span lang="ZH" style="font-family: 標楷體; color: #C0504D">櫓；櫓是</span><span style="font-family: 標楷體; color: #C0504D">轒</span><span lang="ZH" style="font-family: 標楷體; color: #C0504D">狀上革屋，以蔽矢石者歟？張預曰：脩櫓，大</span><span style="font-family: 標楷體; color: #C0504D">楯</span><span lang="ZH" style="font-family: 標楷體; color: #C0504D">也。傳曰：晉侯登巢車以望楚軍。註</span><span style="font-family: 標楷體; color: #C0504D">云</span><span lang="ZH" style="font-family: 標楷體; color: #C0504D">：巢車，車上為櫓。又晉師圍</span><span style="font-family: 標楷體; color: #C0504D">偪</span><span lang="ZH" style="font-family: 標楷體; color: #C0504D">陽，魯人建大車之輪，蒙之以甲以為櫓，左執之，右拔戟，以成一隊。註云：櫓，大</span><span style="font-family: 標楷體; color: #C0504D">楯</span><span lang="ZH" style="font-family: 標楷體; color: #C0504D">也。以此觀之，修櫓為大</span><span style="font-family: 標楷體; color: #C0504D">楯</span><span lang="ZH" style="font-family: 標楷體; color: #C0504D">明矣。</span><span style="font-family: 標楷體; color: #C0504D">轒&#36668;</span><span lang="ZH" style="font-family: 標楷體; color: #C0504D">，四輪車，其下可覆數十人，運土以實隍者。器械，攻城總名也。三月者，約經時成也。或曰：孫子戒心忿而亟攻之，故權言以三月成器械，三月起距</span><span style="font-family: 標楷體; color: #C0504D">堙</span><span lang="ZH" style="font-family: 標楷體; color: #C0504D">，其實不</span><span style="font-family: 標楷體; color: #C0504D">必</span><span lang="ZH" style="font-family: 標楷體; color: #C0504D">三月也。城尚不能下，則又積土與城齊，使士卒上之，或觀其虛實，或毀其樓櫓，欲</span><span style="font-family: 標楷體; color: #C0504D">必</span><span lang="ZH" style="font-family: 標楷體; color: #C0504D">取也。土山</span><span style="font-family: 標楷體; color: #C0504D">曰堙</span><span lang="ZH" style="font-family: 標楷體; color: #C0504D">，楚子反乘</span><span style="font-family: 標楷體; color: #C0504D">堙</span><span lang="ZH" style="font-family: 標楷體; color: #C0504D">而</span><span style="font-family: 標楷體; color: #C0504D">闚</span><span lang="ZH" style="font-family: 標楷體; color: #C0504D">宋城是也。器械言成者，取其久而成就也。距</span><span style="font-family: 標楷體; color: #C0504D">堙言</span><span lang="ZH" style="font-family: 標楷體; color: #C0504D">已者，以其經時而畢上也。皆不得已之謂。</span><span lang="EN-US" style="font-family: 新細明體"><br>
		</span><span lang="ZH" style="font-family: 新細明體; color: #C0504D">
		將不勝其忿，而蟻附之，殺士三分之一，而城不拔者，此攻之災也。</span><span lang="EN-US" style="font-family: 新細明體"><br>
		</span><span style="font-family: 新細明體">　　</span><span lang="ZH" style="font-family: 標楷體; color: #C0504D">曹操曰：將忿不待攻城器，而使士卒</span><span style="font-family: 標楷體; color: #C0504D">緣</span><span lang="ZH" style="font-family: 標楷體; color: #C0504D">城而上，如蟻之</span><span style="font-family: 標楷體; color: #C0504D">緣</span><span lang="ZH" style="font-family: 標楷體; color: #C0504D">牆，殺傷士卒也。李</span><span style="font-family: 標楷體; color: #C0504D">筌</span><span lang="ZH" style="font-family: 標楷體; color: #C0504D">曰：將怒而不待攻城，而使士卒肉薄登城，如蟻之所附牆，為木石所殺之者，三有一焉，而城不拔者，此攻城災也。杜牧曰：此言為敵所辱，不勝忿怒也。後魏太武帝率十萬眾，寇宋臧質于</span><span style="font-family: 標楷體; color: #C0504D">盱眙</span><span lang="ZH" style="font-family: 標楷體; color: #C0504D">。太武帝始就質求酒，質封波便與之；太武大怒，遂攻城。乃命肉薄登城，分番相代，墜而復昇，莫有退者，屍與城平。復殺其高梁王。如此三旬，死者過半。太武聞彭城斷其歸路，見疾病甚眾，乃解退。傳曰：一女乘城，可敵十夫。以此校之，尚恐不啻。賈林曰：但使人心外附，士卒內離，城乃自拔。杜佑曰：守過二時，敵人不服，將不勝心之忿，多使士卒蟻附其城，殺傷我士民三分之一也。言攻趣不拔，還為己害。故韓非曰：夫一戰不勝，則過暨矣。何氏曰：將心忿急，使士卒如蟻</span><span style="font-family: 標楷體; color: #C0504D">緣</span><span lang="ZH" style="font-family: 標楷體; color: #C0504D">而登，死者過半，城且不下，斯害也已。張預曰：攻逾二時，敵猶不服，將心忿躁，不能持久，使戰士蟻</span><span style="font-family: 標楷體; color: #C0504D">緣</span><span lang="ZH" style="font-family: 標楷體; color: #C0504D">而登城，則其士卒為敵人所殺三中之一，而堅城終不可拔，玆攻城之害也已。或曰：將心忿速，不俟六月之久，而亟攻之，則其害如此。</span><span lang="EN-US" style="font-family: 新細明體"><br>
		</span><span lang="ZH" style="font-family: 新細明體; color: #C0504D">
		故善用兵者，屈人之兵，而非戰也；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span lang="ZH" style="font-family: 標楷體; color: #C0504D">李</span><span style="font-family: 標楷體; color: #C0504D">筌</span><span lang="ZH" style="font-family: 標楷體; color: #C0504D">曰：以計屈敵，非戰之屈者。晉將郭淮圍麴城，蜀將姜維來救。淮趨牛頭山，斷維糧道及歸路，維大震，不戰而遁，夠城遂降。則不戰而屈之義也。杜牧曰：周亞夫敵七</span><span style="font-family: 標楷體; color: #C0504D">國，引兵東北壁昌邑，以梁委吳，使輕兵絕吳餉道。吳梁相弊而食竭，吳遁去，因追擊，大破之。蜀將姜維使將勾安李韶守麴城，魏將陳泰圍之；姜維來救，出自牛頭山，與泰相對。泰曰：兵法貴在不戰而屈人，今絕牛頭，維無返道，則我之擒也。諸軍各守勿戰，絕其還路。維懼，遁走，安等遂降。梅堯臣曰：戰則傷人。王&#26227;曰：若李左車說成安君，請以奇兵三萬人，扼韓信於井陘之策是也。何氏曰：言伐謀伐交，不至於戰。故司馬法曰：上謀不&#39724;。其旨見矣。張預曰：前所陳者，庸將之為耳。善用兵者則不然；或破其計，或敗其交，或絕其糧，或斷其路，則不可戰而服之。若田穰直明法令，拊士卒，燕晉聞之，不戰而遁亦是也。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">拔人之城，而非攻也；<span lang="EN-US"><br>
		</span>　　</span><span style="font-family: 標楷體; color: #C0504D">李筌曰：以計取之。後漢酇侯臧宮圍妖賊於原武，連月不拔，士卒疾癘。東海王謂宮曰：今擁兵圍必死之虜，非計也。宜撒圍開其生路而示之，彼必逃散，一亭長足擒也。從之而拔原武。魏攻壺關，亦其義也。杜牧曰：司馬文王圍諸葛誕於壽春，議者多欲急攻之。文王以誕城固眾多，攻之力屈，若有外救，表裹受敵，此至危之道也；吾當以全策縻之，可坐制也。誕二年五月反，三年二月破滅，六軍按甲，深溝高壘，而誕自困。十六國前燕將慕容恪率兵討段龕於廣固，恪圍之，諸將勸恪急攻之。恪曰：軍勢有緩而克敵，有急而取之。若彼我勢既均，外有強援，力足制之，當羈縻守之，以待其斃。乃築室反耕，嚴固圍壘，終克廣固，曾不血刃也。孟氏曰：言以威刑服敵，不攻而取，若鄭伯肉袒以迎楚莊王之類。梅堯臣曰：攻則傷財。王&#26227;曰：若唐太宗降薛仁杲是也。張預曰：或攻其所必救，使敵棄城而來援，則設伏取之。若耿弇攻臨淄而克西安，&#33031;巨里而斬費邑是也。或外絕其強援以久持之，坐俟其斃，若楚師築室反耕以服宋是也。玆皆不攻而拔城之義也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">毀人之國，而非久也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：毀滅人國，不久露師也。李筌曰：以術毀人國，不久而斃。隋文問僕射高熲伐陳之策，熲曰：江外田收，與中國不同。伺彼農時，我正暇豫，徵兵掩襲，彼釋農守禦，候其聚兵，我便解退。再三若此，彼農事痕矣。又南方地卑，舍悉茅竹，倉庫儲積，悉依其間，密使行人因風縱火，侯其營立更為之。行其謀，陳始病也。杜牧曰：因敵有可乘之勢，不失其機，如摧枯朽。沛公入關，晉降孫皓，隋取陳氏，皆不久之。賈林曰：兵不可久，久則生變。但毀滅其國，不傷殘於人；若武王伐殷，殷人稱為父母。杜佑曰：若誅理暴逆，毀滅敵國，不暴師眾也。梅堯臣曰：久則生變。王&#26227;同梅堯臣註。何氏曰：善攻者不以兵攻，以計困之，令其自拔，令其自毀，非勞久守而取之也。張預曰：以順討逆，以智伐愚，師不久暴，而敵國滅，何假六月之稽乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">
		必以全爭於天下，故兵不頓，而利可全，此謀攻之法也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：不與敵戰，而必完全得之，立勝於天下，不頓兵血刃也。李筌曰：以全勝之計爭天下，是以不頓收利也。梅堯臣曰：全爭者，兵不戰，城不攻，毀不久，皆以謀而屈敵，是曰謀攻。故不鈍兵利自完。張預曰：不戰則士不傷，不攻則力不屈，不久則財不費。以完全立勝於天下，故無頓兵血刃之害，而有國富兵強之利，斯良將計攻之術也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">故用兵之法，十則圍之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：以十敵一，則圍之，是將智勇等而兵利鈍均也。若主弱客強，操所以倍兵圍下邳生擒呂布也。杜牧曰：圍者，謂四面壘合，使敵不得逃逸。凡圍四合，必須去敵城稍遠，占地既廣，守備須嚴，若非兵多，則有闕漏，故用兵有十倍也。呂布敗是上下相疑，侯成執陳宮委布降，所以能擒，非曹公兵力而能取之。若上下相疑，政令不一，設使不圍。自當潰叛，何況圍之，固須破滅。孫子所言十則圍之，是將勇智等而兵利鈍均，不言敵人自有離叛。曹公稱倍兵降布，蓋非圍之力窮也，此不可以訓也。李筌曰：愚智勇怯等，十倍於敵則圍之，攻守殊勢也。杜佑曰：以十敵一則圍之，是為將智勇等而兵利鈍均也。若主弱客勁，不用十也；曹公操所以倍兵圍下邳，生擒呂布。若敵壘固守，依附險阻，彼一我十，乃可圍也。敵雖盛，所據不便，未必十倍，然後圍之。梅堯臣曰：彼一我十，可以圍。何氏曰：圍者，四面合兵以圍城。而校量彼我兵勢，將才愚智勇怯等，而我十倍勝於敵人，是以十對一，可以圍之，無令越逸也。張預曰：吾之眾十倍於敵，則四面圍合以取之，是為將智勇等而兵利鈍均也。若主弱客強，不必十倍，然後圍之。尉繚子曰：守法：一而當十，十而當百，百而當千，千而當萬，言守者十人，而當圍者百人，與此法同。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">五則攻之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：以五敵一，則三術為正，一術為奇。李筌曰：五則攻之，攻守勢殊也。杜牧曰：術猶道也。言以五敵一，則當取己三分為三道，以攻敵之一面；留己之二，侯其無備之處，出奇而乘之。西魏末，梁州刺史宇文仲和據州不受伐，魏將獨孤信率兵討之，仲和嬰城固守。信夜令諸將以衝梯攻其東北，信親帥將士襲其西南，遂克之也。陳&#30373;曰：兵說五倍於敵，自是我有餘力，彼之勢分也，豈止分為三道以攻敵？此獨說攻城。故下文云：小敵之堅，大敵之擒也。杜佑曰：若敵并兵自守，不與我戰，彼一我五，乃可攻戰也。或無敵人內外之應，未必五倍然後攻。梅堯臣同杜佑註。王&#26227;曰：謂十圍而取五，則攻者皆勢力有餘，不待其虛懈也。此以下亦謂智勇利鈍均耳。何氏曰：愚智勇恃等，量我五倍多於敵人，可以三分攻城，二分出奇以取勝。張預曰：吾之眾五倍於敵，則當驚前掩後，聲東擊西；無五倍之眾，則不能為此計。首公謂三術為正，二術為奇，不其然乎？若敵無外援，我有內應，則不須五倍，然後攻之。</span><span lang="EN-US" style="font-family: 新細明體; color: #C0504D"><br>
		</span><span style="font-family: 新細明體; color: #C0504D">倍則分之，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　　</span><span style="font-family: 標楷體; color: #C0504D">曹操曰：以二敵一，則一術為正，一術為奇；李筌曰：夫兵者倍於敵，則分半為奇；我眾彼寡，動而難制。符堅至淝水，不分而敗；王僧辮至張公洲，分而勝也。杜牧曰：此言非也。此言以二敵一，則當取己之一，或趣敵之要害，或攻敵之必救，使敵一分之中，復須分減相救，因以一分而擊之。夫戰法非論眾寡，每陳皆有奇正，非待人眾，然後能設奇。項羽於烏江二十八騎，尚不聚之，猶設奇正，循環相救，況於其他哉？陳&#26317;曰：直言我倍於敵，分兵趨其所必救，即我倍中更倍，以擊敵之中分也。杜雖得之，未盡其說也。杜佑曰：己二敵一，則一術為正，一術為奇。彼一我二，不足為變，故疑兵分離其軍也。故太公曰：不能分移，不可以語奇。梅，堯臣曰：彼一我二，可分其勢。王&#26227;曰：謂分者，分為二軍，使其腹背受敵，則我得一倍之利也。何氏曰：兵倍於敵，則分半為奇；我眾彼寡，足可分兵。主客力均，善戰者勝也。張預曰：吾之眾一倍於敵，則當分為二部：一以當其前，一以衝其後；彼應前則後擊之，應後則前擊之，茲所謂一術為正，一術為奇也。杜氏不曉兵分則為奇，聚則為正，而遽非曹公，何誤也。</span><span lang="EN-US"><br>
		</span><span style="font-family: 新細明體; color: #C0504D">敵則能戰之，</span><span lang="EN-US" style="color: #C0504D"><br>
		</span><span style="font-family: 標楷體; color: #C0504D">
		　　曹操曰：己與敵人眾等，善者猶當設伏奇以勝之。李筌曰：主客力敵，惟善者戰。杜牧曰：此說非也。凡己與敵人兵眾多少、智勇利鈍一旦相敵，則可以戰。夫伏兵之設，或在敵前，或在敵後，或因深林叢薄，或因暮夜昏晦，或因隘阨山阪，擊敵不備，自名伏兵，非奇兵也。陳&#30373;曰：料己與敵人眾寡相等，先為奇兵可勝之計，則戰之。故下文云：禺不若則能避之。杜說奇伏，得之也。梅堯臣曰：勢力均則戰。王&#26227;曰：謂能者能感士卒心，得其死戰耳。若設奇伏以取勝，是謂智優，不在兵敵也。何氏曰：敵，言等敵也。唯能者可以戰勝耳。張預曰：彼我相敵，則以正為奇，以奇為正，變化紛紜，使敵莫測；以與之戰，玆所謂設奇伏以勝之也。杜氏不曉凡置陳皆有揚奇備伏，而云伏兵當在山林，非也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">少則能逃之，</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　</span><span style="font-family: 標楷體; color: #C0504D">　曹操曰：高壁堅壘，勿與戰也。李筌曰：量力不如，則堅壁不出挫其鋒，待其氣懈，而出奇擊之。齊將田單守即墨，燒牛尾即殺騎&#21052;，則其義也。杜牧曰：兵不敵，且避其鋒，尚俟隙，便奮決求勝。言能者，謂能忍忿受恥，敵人求挑不出也，不似曹咎汜水之戰也。陳&#30373;曰：此說非也。但敵人兵倍於我，則宜避之，以驕其志，用為後圖，非謂忍忿受恥。太宗辱宋老生以虜其眾，豈是兵力不等也？賈林曰：彼眾我寡，逃匿兵形，不令敵知，當設奇伏以待之，設詐以疑之，亦取勝之道。又一云：逃匿兵形，敵不知所備，懼其變詐，全軍亦逃。杜佑曰：高壁堅壘</span><span lang="EN-US" style="font-size: 9.0pt; font-family: 新細明體; color: #C0504D; background: lime">#4</span><span style="font-family: 標楷體; color: #C0504D">，勿與戰也。彼之眾，我之寡，不可敵，則當自逃守匿其形。梅堯臣曰：彼眾我寡，去</span><span lang="EN-US" style="font-size: 9.0pt; font-family: 新細明體; color: #C0504D; background: lime">#5</span><span style="font-family: 標楷體; color: #C0504D">而勿戰。王&#26227;曰：逃，伏也。謂能倚固逃伏以自守也。傳曰：師逃于夫人之宮。或兵少而有以勝者，蓋將優卒強耳。何氏曰：兵少固壁，觀變潛形，見可則進。張預曰：彼眾我寡，宜逃去之勿與戰，是亦為將智勇等而兵利鈍均也。若我治彼亂，我奮彼怠，則敵雖眾，亦可以合戰。若吳起以五百乘破秦五十萬眾；謝玄以八千卒敗符堅一百萬，豈須逃之乎？</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">不若則能避之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：引兵避之也。杜牧曰：言不若者，勢力交援俱不如也；則項速去之，不可遷延也。如敵人守我要害，發我津梁，合圍於我，則欲去不復得也。杜佑曰：引兵備之，強弱不敵，勢不相若，則引軍避，待利而動。梅堯臣曰：勢力不如，則引而避。王&#26227;曰：將與兵俱不若，遇敵攻必敗也。張預曰：兵力謀勇皆劣於敵，則當引而避之，以伺其隙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">故小敵之堅，大敵之擒也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：小不能當大也。李筌曰：小敵不量力而堅戰者，必為大敵所擒也。漢都尉李陵以步卒五千之眾，對十萬之軍，而見歿匈奴也。杜牧曰：言堅者，將性堅忍，不能逃，不能避，故為大者之所擒也。孟氏曰：小不能當大也。言小國不量其力，敢與大邦為讎，雖權時堅城固守，然後必見擒獲。春秋傳曰：既不能強，又不能弱，所以敗也。梅堯臣曰：不逃不避，雖堅亦擒。王&#26227;註同梅堯臣。何氏曰：如右將軍蘇建、前將軍趙信將兵三千餘人，與大將軍衛青分行，獨逢單于兵數萬。力戰一日，漢兵且盡。前將軍信胡人，降為翕侯，匈奴誘之，遂將其餘騎可八百，餘奔降單于。右將軍蘇建遂盡亡其軍，獨以身得亡自歸。大將軍問其正閎、長史安、議郎周霸等，建為云何？霸曰：自大將軍出，未嘗斬一裨將。今建棄軍，可斬以明威重。閎、安曰：不然。兵法：小敵之堅，大敵之擒也。今建獨以數千當單于數萬，力戰一日，餘士盡不敢有二心，自歸而斬之，是示後人無歸意也。張預曰：小敵不度強弱而堅戰，必為大敵之所擒，息侯屈於鄭伯，李陵降於匈奴是也。孟子曰：小固不可以敵大，弱固不可以敵強，寡固不可以敵眾。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">夫將者，國之輔也，輔周則國必強，</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：將周密，謀不泄也。李筌曰：輔，猶助也。將才足，則兵必強。杜牧曰：才周也。賈林曰：國之強弱，必在於將。將輔於君而才周，其國則強；不輔於君，內懷其貳，則弱。擇人授任，不可不慎。何氏曰：周，謂才智具也。得才智周備之將，國乃安強也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">輔隙則國必弱。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：形見於外也。李筌曰：隙，缺也。將才不備，兵必弱。杜牧曰：才不周也。梅堯臣曰：得賢則周備，失士則隙缺。王&#26227;曰：周，謂將賢則忠才兼備；隙，謂有所缺也。何氏曰：言其才不可不周，用事不可不周知也。故將在軍，必先知五事、六行、五權之用，與夫九變、四機之說，然後可以內御士眾，外料戰形；苟昧於玆，雖一日不可居三軍之上矣。張預曰：將謀周密，則敵不能窺，故其國強；微缺，則乘釁而入，故其國弱。太公曰：得士者昌，失士者亡。<span lang="EN-US"><br>
		</span></span><span style="font-family: 新細明體; color: #C0504D">
		故君之所以患於軍者三：<span lang="EN-US"><br>
		</span>　　</span><span style="font-family: 標楷體; color: #C0504D">梅堯臣曰：患君之所不知。孟氏曰：已下語是。張預曰：下三事也。</span><span lang="EN-US" style="font-family: 新細明體; color: #C0504D"><br>
		</span><span style="font-family: 新細明體; color: #C0504D">
		不知軍之不可以進，而謂之進；不知軍之不可以退，而謂之退；是謂縻軍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：縻御也。李筌曰；縻，絆也。不知進退者，軍必敗；如絆驥無馳騁也。楚將龍且逐韓信而敗，是不知其進；秦將符融揮軍少卻而敗，是不知其退。杜牧曰：猶駕御縻絆，使不自由也。君，國君也。患於軍者，為軍之患害也。夫授鉞凶門推轂，閫外之事，將軍裁之。如趙充國欲為屯田，漢宣必令次戰，孫皓臨滅，賈充尚請班師。此不知進退之謂也。賈林曰：軍之進退，將可臨時制變；君命內御，患莫大焉。故太公曰：國不可以從外治，軍不可以從中御。杜佑曰：縻，御也，靡為反。君不知軍之形勢，而欲從中御也。梅堯臣曰：君不知進退之宜，而專進退，是縻繫其軍，六韜所謂軍不可以從中御。王&#26227;曰：縻，繫也。去此患則當託以不御之故必忠才兼備之臣為之將也。張預曰：軍未可以進而必使之進軍未可以退而又使之退，是謂縻絆其軍也。故曰：進退由內御，則功難成。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">不知三軍之事，而同三軍之政者，則軍士惑矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　<span style="color: #C0504D">　</span></span><span style="font-family: 標楷體; color: #C0504D">曹操曰：軍容不入國，國容不入軍，禮不可以治兵也。李筌曰：任將不以其人也。燕將慕容評出軍，所在因山泉賣樵水，貪鄙積貨，為三軍帥，不知其政也。杜牧曰：蓋謂禮度法令，自有軍法從事，若使同於尋常治國之道，則軍士生惑矣。至如周亞夫見天子不拜，漢文知其勇不可犯；魏尚守雲中，上首級，為有司所劾，馮唐所以發憤也。杜佑曰：夫治國尚禮義，兵貴於權詐，形勢各異，教化不同；而君不知其變，軍國一政，以用治民，則軍士疑惑，不知所措。故兵經曰：在國以信，在軍以詐也。陳&#30373;曰：言不知三軍之事，違眾沮議。左傳稱晉彘季不從軍師之謀，而以偏師先進，終為楚之所敗也。梅堯臣曰：不知治軍之務，而參其政，則眾惑亂也。曹公引司馬法曰：軍容不入國，國容不入軍是也。何氏曰：軍國異容，所治各殊；欲以治國之法以治軍旅，則車旅惑亂。張預曰：仁義可以治國，而不可以治軍，權變可以治軍，而不可以治國，理然也。虢公不修慈愛，而為晉所滅；晉侯不守四德，而為秦所克。是不峽仁義治國也。齊侯不射君子，而敗於晉，宋公不擒二毛，而&#34882;於楚。是不以權變治軍也。故當仁義而用權譎，則國必危，晉虢是也。當變詐而尚禮義，則兵必敗，齊宋是也。然則治國之道，固不可以治軍也。</span><span lang="EN-US"><br>
		</span><span style="font-family: 新細明體; color: #C0504D">
		不知三軍之權，而同三軍之任，則軍士疑矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：不得其人意也。杜牧曰：謂將無權智，不能銓度軍士，各任所長，而雷同使之，不盡其材，則三軍生疑矣。黃石公曰：善任人者，使智、使勇、使貪、使愚；智者樂立其功，勇者好行其志，貪者邀趨其利，愚者不顧其死。陳&#30373;曰：將在軍，權不專制，任不自由，三軍之士自然疑也。杜佑曰：不得其人也。君之任將，當精擇焉；將若不知權變，不可付以勢位。苟授非其人，則舉措失所，軍覆敗也。若趙不用廣武君而用成安君。梅堯臣曰：不知權謀之道，而參其任甩，其眾疑貳也。王&#26227;曰：政也，權也，使不知者同之，則動有違異，必相牽制也；是則軍眾疑惑矣。裴度所以奏去監軍平蔡州也。此皆由君上不能專任賢將，則使同之，故通謂之三患。何氏曰：不知用兵權謀之人，用之為將，則軍不治而士疑。張預曰：軍史中有不知兵家權謀之人，而使同居將帥之任，則政令不一，而軍疑矣。若邲之戰，中軍帥荀林父欲還，裨將先穀不從，為楚所敗是也。近世以中官監軍，其患正如此。高崇文伐蜀，因罷之，遂能成功。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">
		三軍既惑且疑，則諸侯之難至矣，是謂亂軍引勝。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：引，奪也。李筌曰：引，奪也。兵，權道也，不可謬而使處。趙上卿藺相如言：趙括徒能讀其父書，然未知合變；王今以名使括，如膠柱鼓瑟。此則不知三軍之權，而同三軍之任。趙王不從，果有長平之敗，諸侯之難至也。杜牧曰：言我軍疑惑，自致擾亂，如引敵人使勝我也。孟氏曰：三軍之眾，疑其所任，惑其所為，則鄰國諸侯，因其乖錯，作難而至也。太公曰：疑志不可以應敵。梅堯臣曰：君徒知制其將，不能用其人，而乃同其政任，俾眾疑惑，故諸侯之難作。是自亂其軍，自去其勝。王&#26227;曰：引諸候勝己也。何氏曰：士疑惑而無畏則亂，故敵國得以乘我隙釁而至矣。張預曰：軍士疑惑，未肯用命，則諸侯之兵乘隙而至。是自潰其軍，自奪其勝也。<span lang="EN-US"><br>
		</span></span><span style="font-family: 新細明體; color: #C0504D">故知勝有五：</span><span lang="EN-US" style="color: #C0504D"><br>
		</span><span style="font-family: 新細明體">　<span style="color: #C0504D">　</span></span><span style="font-family: 標楷體; color: #C0504D">李筌曰：謂下五事也。張預曰：下五事也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">知可以戰與不可以戰者勝；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">
		李筌曰：料人事逆順，然後以太一遁甲筭三門遇奇五將無關格，迫愶主客之計者，必勝也。杜牧曰：下文所謂知彼知己是也。孟氏曰：能料知敵情，審其虛實者勝也。梅堯臣曰：知可不可之宜。王&#26227;曰：可則進，否則止，保勝之道也。何氏曰：審己與敵。張預曰：可戰則進攻，不可戰，則退守；能審攻守之宜，則無不勝。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">識眾寡之用者勝；<span lang="EN-US"><br>
		</span>　　</span><span style="font-family: 標楷體; color: #C0504D">李筌曰：量力也。杜牧曰：先知敵之眾寡，然後起兵以應之。如王翦伐荊，曰非六十萬不可是也。杜佑曰：言兵之形，有眾而不可擊寡，或可以弱制強，而能變之者勝也。故春秋傳曰：師克在和不在眾是也。梅堯臣曰：量力而動。王&#26227;曰：謂我對敵兵之眾寡，圍攻分戰是也。張預曰：用兵之法，有以少而勝眾者，有以多而勝寡者，在乎度其所用，而不失其宜則善。如吳子所謂用眾者務易，用少者務隘是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">上下同欲者勝；</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：君臣同欲。李筌曰：觀士卒心，上下同欲，如報私仇者勝。陳&#30373;曰：言上下共同其利欲，則三軍無怨，敵可勝也。傳曰：以欲從人，則可以人從欲，鮮濟也。杜佑曰：言君臣和同，勇而戰者勝。故孟子曰：天時不如地利，地利不如人和。梅堯臣曰：心齊一也。王&#26227;曰：上下一心。若先穀剛復以取敗，呂布違異以致亡，皆上下不同欲之所致。何氏曰：書云：受有億兆夷人，離心離德；予有亂臣十人，同心同德。商滅而周興。張預曰：百將一心，三軍同力，人人欲戰，則所向無前矣。<span lang="EN-US"><br>
		</span></span><span style="font-family: 新細明體; color: #C0504D">以虞待不虞者勝；</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">李筌杜牧曰：有備預也。孟氏曰：虞，度也。左傳曰<span lang="EN-US">:</span>不備不虞，不可以師。待敵之可勝也。陳&#30373;曰：謂先為不可勝之師，待敵之可勝也。杜佑曰：虞，度也。以我有法度之師，擊彼無法度之兵。梅堯臣曰：慎備非常。王&#26227;曰：以我之虞，待敵之不虞也。何氏曰：春秋時，城濮之役，晉無楚備，以敗於邲。邲之役，楚無晉備，以敗於鄢。自郡已來，晉不失備，而加之以禮，重之以睦，是以楚弗能加晉。又周末，荊人伐陳，吳救之。軍行三十里，雨十日夜，不見星。左史倚相謂大將子期曰：雨十日夜，甲輯兵聚，吳人必至，不如備之。乃為陳，而吳人至，見荊有備而反。左史曰：其反覆六十里，其君子外，小人為食；我行三十里，擊之必克。從之，遂破吳軍。魏大將軍南征吳，到積湖。魏將滿寵帥諸軍在前，與敵隔水相對。寵令諸將曰：今夕風甚猛，賊必來燒營，宜豫為之備。諸軍皆警。夜半，賊果遣十部來燒營；寵掩擊破之。又春秋衛人以燕師伐鄭，鄭祭足、原繁、洩駕以三軍軍其前，使曼伯與子元&#28508;軍軍其後。燕人畏鄭三軍，而不虞制人；六月，鄭二公子以制人敗燕師于北制。君子曰：不備不虞，不可以師。又楚子重自陳伐莒，圍渠丘。渠丘城惡，眾漬奔莒，楚入渠丘。莒人囚楚公子平。楚人曰：勿殺，吾歸而俘。莒人殺之。楚師圍莒，莒城亦惡。庚申，莒潰，楚遂入鄆。莒無備故也。君子曰：恃陋而不備，罪之大者也；備豫不虞，善之大者也。莒恃其陋而不修城郭，浹辰之間，而楚克其三都，無備也夫。張預曰：常為不可勝以待敵。故吳起曰：出門如見敵。士季曰：有備不敗。<span lang="EN-US"><br>
		</span></span><span style="font-family: 新細明體; color: #C0504D">將能而君不御者勝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　<span style="color: #C0504D">　</span></span><span style="font-family: 標楷體; color: #C0504D">曹操曰：司馬法曰，進退惟時，無曰寡人也。李筌曰：將在外，君命有所不受者勝，真將軍也。吳伐楚，吳公子光弟夫&#27113;王至，請擊楚子常，不許。夫&#27113;曰：所謂見義而行，不待命也。今日我死，楚可入也。以其屬五千，先擊子常，敗之。審此，則將能而君不能御也。晉宣帝拒諸葛於五丈原，天子使辛毗仗節軍門曰：敢問戰者斬。亮聞笑曰：苟能制吾，豈千里請戰。假言天子不許，示武於眾，此是不能之將。杜牧曰：尉繚子曰：夫將者，上不制乎<span lang="EN-US">,
		</span>
		天，下不制乎地，中不制乎人。故兵者，凶器也；將者，死官也。杜佑曰：將既精能，曉練兵勢，君能專任，事不從中御。故王子曰，指授在君，決戰在將也。梅堯臣曰：自閫以外，將軍制之。王&#26227;曰：君御能將者，不能絕疑忌耳。若賢明之主，必能知人，固當委任以責成&#21177;，推轂授鉞，是其義也。攻戰之事，一以專之，不從中御，所以一威，且盡其才也。況臨敵乘機，間不容髮，安可遙制之乎？何氏曰：古者遣將於太廟，親操鉞，持其首，授其柄，曰：從是以上至天者，將軍制之。乃復操柄，授與刃，曰：從是以下至淵者，將軍制之。故李牧之為趙將，居邊，軍市之租，皆自用饗士，賞賜決於外，不從中御也。周亞夫之軍細柳，軍中唯聞將軍之命，不聞天子之詔也。蓋用兵之法，一步百變，見可則進，知難而退。而曰：有王命焉，是白大人以救火也，未及反命，而煨燼久矣。曰：有監軍焉，是作舍道邊也，謀無適從，而終不可成矣。故御能將而責平猾虜者，如絆韓盧而求獲校兔者，又何異焉。張預曰：將有智勇之能，則當任以責成功，不可從中御也。故曰：閫外之事，將軍裁之。</span><span lang="EN-US"><br>
		</span><span style="font-family: 新細明體; color: #C0504D">此五者，知勝之道也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">曹操曰：此上五事也。<span lang="EN-US"><br>
		</span></span><span style="font-family: 新細明體; color: #C0504D">
		故曰：知彼知己者，百戰不殆；</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">李筌曰：量力而拒敵，有何危殆乎？杜牧曰：以我之政，料敵之政；以我之將，料敵之將；以我之眾，料敵之眾；以我之食，料敵之食；以我之地，料敵之地。校量已定，優劣短長，皆先見之，然後兵起，故有百戰百勝也。孟氏曰：審知彼己強弱利害之勢，雖百戰，實無危殆乎。梅堯臣曰：彼己五者盡知之，故無敗。王&#26227;曰：殆，危也。謂校盡彼我之情，知勝而後戰，則百戰不危。張預曰：知彼知己者，攻守之謂也。知彼則可以攻，知己則可以守；攻是守之機，守是攻之策。苟能知之，雖百戰不危也。或曰：士會察楚師之不可敵，陳平料劉項之長短，是知彼知己也。</span><span lang="EN-US" style="font-family: 新細明體"><br>
		</span><span style="font-family: 新細明體; color: #C0504D">不知彼而知己，一勝一負；<span lang="EN-US"><br>
		</span>　　</span><span style="font-family: 標楷體; color: #C0504D">李筌曰：自以己強，而不料敵，則勝負未定。秦主符堅以百萬之眾南伐，或謂曰：彼有人焉，謝安、桓沖，江表偉才，不可輕之。堅曰：我以八州之眾，士馬百萬，投鞭可斷江水，何難之有。後果敗續，則其義也。杜牧曰：恃我之強，不知敵不可伐者，一勝一負。王猛將終，諫符堅曰：晉氏雖在江表，而正朔所&#31104;，謝安、桓沖，江表偉人，不可伐也。及堅南伐，曰：吾士馬百萬，投鞭可濟。遂有淝水之敗也。陳&#30373;曰：杜說恃強之兵無名，而伐無罪，所以敗也。非一勝一負之義。杜佑曰：雖不知敵之形勢；恃己能克之者，勝負各半。梅堯臣曰：自知己者，勝負半也。王&#26227;曰：但能計己，不知敵之強弱，則或勝或負。張預曰：唐太宗曰：今之將臣雖未能知彼，苟能知己，則安有不利乎？所謂知己者，守吾氣而有待焉者也。故知守而不知攻，則勝負之半。</span><span lang="EN-US" style="font-family: 標楷體"><br>
		</span><span style="font-family: 新細明體; color: #C0504D">不知彼，不知己，每戰必殆。<span lang="EN-US"><br>
		</span>　　</span><span style="font-family: 標楷體; color: #C0504D">李筌曰：是謂狂寇，不敗何待也。杜佑曰：外不料敵，內不知己，用戰必殆。梅堯臣曰<span lang="EN-US">:</span>一不知，何以勝？王&#26227;曰：全昧於計也。張預曰：攻守之術皆不知，以戰則敗。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 標楷體">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #C0504D">孫子註解卷之三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體; color: purple">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-size: 9.0pt; font-family: 新細明體; color: #C0504D">『後』原作『不』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#2</span><span style="font-size: 9.0pt; font-family: 新細明體; color: #C0504D">『地』原作『池』，據宋本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#3</span><span style="font-size: 9.0pt; font-family: 新細明體; color: #C0504D">『趨』原作『起』，據宋本改。<span lang="EN-US"><br>
		<span style="background: lime">#4</span></span>『高壁堅壘』原作『高壁聖』，據郭化若譯《十一家注孫子》改。<span lang="EN-US"><br>
		<span style="background: lime">#5</span></span>『去』原作『女』，據宋本改。</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
