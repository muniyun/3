<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: #C0504D">孫子註解</span></b></p>
		<p align="left">
		<span style="font-size: 12.0pt; font-family: 標楷體; color: #C0504D">
		經名：孫子註解。又名孫子十家注。十三卷。底本出處：《正統道藏》 
		太清部。參校版本：一、宋本十一家孫子注。二、諸子集成本《孫子十家注》。三、郭化若譯《十一家注孫子》。</span></td>
      </tr>
		<tr>
        <td width="97%" align="center">
    	<p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #C0504D">
		孫子註解卷之十三</span></p>
		<p style="line-height: 150%; margin: 0 0cm"><b>
		<span lang="EN-US" style="font-family:&quot;New MingLiu&quot;;color:#C0504D">
		&nbsp;</span></b></p>
		<p style="line-height: 150%; margin: 0 0cm"><b>
		<span style="font-family: 新細明體; color: #C0504D">用間篇</span></b></p>
		<p style="line-height: 150%; margin: 0 0cm" align="left">　</p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　曹操、李筌曰：戰者必用間謀，以知敵之情實也。張預曰：欲素知敵情者，非間不可也。然用間之道，尤須微密，故次火攻也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">
		孫子曰：凡興師十萬，出征千里，百姓之費，公家之奉，日費千金；內外騷動，怠於道路，不得操事者七十萬家。</span></p>
		<p style="line-height: 150%; margin: 0 0cm" align="left">
		<span style="font-family:標楷體">　　<span style="color:#C0504D">曹操曰：古者八家為鄰，一家從軍，七家奉之。言十萬之師舉，不事耕稼者七十萬家。李筌曰：古者發一家之兵，則鄰里三族共資之。是以不得耕作者七十萬家，而資十萬之&#34886;矣。杜牧曰：古者一夫田一頃。夫九頃之地，中心一頃，鑿井樹廬，八家居之，是為井田。怠，疲也。言七十萬家奉十萬之師，轉輸疲於道路也。梅堯臣曰：輸糧供用，公私煩役，疲於道路，廢於未耜也。曹說是也。張預曰：井田之法，八家為鄰，一家從軍，七家奉之。興兵十萬，則輟耕作者七十萬家也。或問曰：重地則掠，疲於道路而轉輸，何也？曰：非止運糧，亦供器用也。且兵貴掠敵者，謂深踐敵境，則當備其乏，故須掠以繼食，非專館穀於敵也。亦有磧鹵之地，無糧可因，得不餉乎？</span><span lang="EN-US"><br>
		</span></span><span style="font-family: 新細明體; color: #C0504D">
		相守數年，以爭一日之勝，而愛爵祿百金，不知敵之情者，不仁之至也，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：惜爵賞不與間謀，令窺敵之動靜，是為不仁之至也。杜牧曰：言不能以厚利使間也。梅堯臣曰：相守數年，則七十萬家所費多矣；而乃惜爵祿百金之微，不以遺間釣情取勝，是不仁之極也。王皙曰：&#24673;財賞，不用間也。張預曰：相持且久，七十萬家財力一困；不知恤此，而反靳惜爵賞之細，不以啗間求索知敵情者，不仁之甚也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">非人之將也，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">　　梅堯臣曰：非將人成功者也。<span lang="EN-US"><br>
		</span></span><span style="font-family: 新細明體; color: #C0504D">非主之佐也，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　一本作非仁之佐也。梅堯臣曰：非以仁佐國者也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">非勝之主也。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　梅堯臣曰：非致勝主利者也。張預曰：不可以將人，不可以佐主，不可以主勝。勤動而言者，嘆惜之也。<span lang="EN-US"><br>
		</span></span><span style="font-family: 新細明體; color: #C0504D">
		故明君賢將，所以動而勝人，成功出於&#34886;者，先知也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：為間也。杜牧曰：知敵情也。梅堯臣曰：主不妄動，動必勝人；將不苟功，功必出&#34886;。所以者何也？在預知敵情也。王&#26227;曰：先知敵情，制勝如神也。何氏曰：周官士師掌邦諜，蓋異國間伺之謂也。故兵家之有四機二權，曰事機</span><span lang="EN-US" style="font-size: 9.0pt; font-family: 新細明體; color: #C0504D; background: lime">#1</span><span style="font-size:9.0pt;font-family:
新細明體;color:#C0504D">，</span><span style="font-family:標楷體;color:#C0504D">曰智權，皆善用間諜者也。故能敵人動靜，我預知矣。韋孝寬為驃騎大將軍，鎮玉壁。孝寬善於撫御，能得人心。所遣間謀入齊者，皆為盡力；亦有齊人得孝寬金貨，遙通書疏。故齊之動靜，朝廷皆先知之。時有主師許盆，孝寬委以心膂，令守一戍，盆乃以城東入。孝寬怒，遣謀取之。俄而斬首而還。其能政物情如此。又李達為都督義州、弘農等二十一防諸軍事，每厚撫境外之人，使為間諜，敵中動靜，必先知之。至有事泄被誅戮者，亦不以為悔。其得人心也如此。張預曰：先知敵情，故動則勝人，功業卓然，超絕&#32675;&#34886;。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">先知者，不可取於鬼神，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　張預曰：視之不見，聽之不聞，不可以禱祀而取。<span lang="EN-US"><br>
		</span></span><span style="font-family: 新細明體; color: #C0504D">不可象於事，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：不可以禱祀而求，亦不可以事類而求也。李筌曰：不可取於鬼神象類，唯間者能知敵之情。杜牧曰：象者，類也。言不可以他事此類而求。梅堯臣曰：不可以卜筮知也，不可以象類求也。張預曰：不可以事之相類者，擬象而求。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">不可驗於度，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：不可以事數度也。李筌曰：度，數也。夫長短闊狹，遠近小大，即可驗之於度數；人之情偽，度不能知也。梅堯臣曰：不可以度數驗也。言先知之難也。張預曰：不可以度數推驗而知。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">必取於人，知敵之情者也。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　曹操曰：因人也。李筌曰：因間人也。梅堯臣曰：鬼神之情，可以卜筮知；形氣之物，可以象類求；天地之理，可以度數驗。唯敵之情，必由間者而後知也。張預曰：鬼神象類度數，皆不可以求先知，必因人而後知敵情也。<span lang="EN-US"><br>
		</span></span><span style="font-family: 新細明體; color: #C0504D">
		故用間有五：有因間，有內間，有反間，有死間，有生間。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　梅堯臣曰：五間之名也。張預曰：此五間之名，因間當為鄉間。故下文云：鄉間可得而使。<span lang="EN-US"><br>
		</span></span><span style="font-family: 新細明體; color: #C0504D">
		五間俱起，莫知其道，是謂神紀，人君之寶也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：同時任用五間也。李筌曰：五間者，因五人用之。杜牧曰：五間俱起者，敵人不知其情泄形露之道，乃神鬼之綱紀，人君之重寶也。梅堯臣曰：五間俱起以間敵，而莫知我用之之道，是日神妙之鋼紀，人君之所貴也。王&#26227;曰：五間俱起，人不之測，是用兵神妙之大紀，人主之重寶也。賈林曰：紀，理也。言敵人但莫知我以何道，如通神理也。張預曰：五間循環而用，人莫能測其理，玆乃神妙之綱紀，人君之重寶也。<span lang="EN-US"><br>
		</span></span><span style="font-family: 新細明體; color: #C0504D">
		因間者，因其鄉人而用之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：因敵鄉國之人，而厚撫之，使為間也。晉豫州刺史祖逖之鎮雍丘，愛人下士，雖疏交賤隸，皆恩禮而遇之。河上堡因先有任子在胡者，皆聽兩屬；時遣遊軍偽抄之，明其未附。諸塢王感戴，胡有異圖，輒密以聞。前後&#23557;獲，蓋由於此。西魏韋孝寬使齊人斬許盆而來，猶其義也。賈林曰：讀因間為鄉間。杜佑曰：因敵鄉人知敵表裹虛實之情，故就而用之，可使伺侯也。梅堯臣曰：因其國人，利而使之。何氏曰：如春秋時，楚師伐宋，九月不服，將去宋。楚大夫申叔時曰：築室反耕者，宋必聽命。楚子從之。宋人懼，使華元夜入楚師，登子反之&#29248;，起之曰：寡君使元以病告，曰：弊邑易子而食，析骸而爨；雖然，城下之盟，有以國斃，不能從也。去我三十里，唯命是聽。子反懼，與之盟，而告楚子，退三十里。宋及楚平。張預曰：因敵國人，知其底裹，就而用之，可使伺候也。韋孝寬以金帛啗齊人，而齊人遙通書疏是也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">內間者，因其官人而用之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：因敵人失職之官，魏用許攸也。杜牧曰：敵之官人，有賢而失職者，有過而被刑者，亦有寵璧而貪財者，有屈在下位者，有不得任使者，有欲因敗喪以求展己之材能者，有翻覆變詐常持兩端之心者。如此之官，皆可以潛通問遺，厚貺金帛而結之。因求其國中之情，察其謀我之事，復間其君臣，使不和同也。杜佑曰：因在其官失職者，若刑戮之子孫與受罰之家也。因其有隙，就而用之。梅堯臣曰：因其官屬，結而用之。何氏曰<span lang="EN-US">:</span>如益州牧羅尚遣將隗伯，攻蜀賊李雄於郫城，互有勝負。雄乃募武都人朴泰，鞭之見血，使譎羅尚，欲為內應，以火為期。尚信之。悉出精兵，遣隗伯等率兵從泰擊雄。雄將李驤於道設伏，泰以長梯倚城而舉火。伯軍見火起，而爭緣梯，泰又以繩汲上尚軍百餘人，皆斬之。雄因放兵，內外擊之，大破尚軍。此用內間之勢也。又隋陰壽為幽州總管，高寶寧舉兵反，壽討之。寶寧奔于磧北，壽班師，留開府成道昂鎮之。寶寧遣其子僧伽率輕騎掠城下而去，尋引契丹靺竭之&#34886;來攻。道昂苦戰連月乃退。壽患之，於是重賄寶寧，又遣人陰間其所親任者趙世模、王威等。月餘，世模率其&#34886;降。寶寧復走契丹，為其麾下趙修羅所殺，北邊遂安。又唐太宗討竇建德，入武牢，進薄其營，多所傷殺。凌敬進說曰：宜悉兵濟河，攻取懷州河陽，使重將居守；更率&#34886;嗚鼓建旗，踰太行，入上黨，先聲後實，傳檄而定；漸趨壺口，稍駭蒲津，收河東之地。此策之上也。行必有三利<span lang="EN-US">:</span>一則入無人之境，師有萬全；二則拓土得兵；三則鄭圍自解。建德將從之，王世充之使長孫安世陰齎金玉，啗其諸將，以亂其謀。&#34886;咸進練曰：凌敬書生耳，豈可與言戰乎。建德從之，退而謝敬曰：今&#34886;心甚銳，此天贊我矣。因此決戰，必然大捷，已依&#34886;議，不得從公言也。敬固爭，建德怒，杖出焉。於是悉&#34886;進逼武牢。太宗按甲挫其銳，建德中槍，竄於牛口渚，車騎將軍白士讓、楊武威生獲之。又王翦為秦將攻趙，趙使李牧、司馬商禦之。李牧數破走秦軍，殺秦將桓齮。翦惡之，乃多與趙王寵臣郭開等金，使為反間，曰：李牧、司馬商欲與秦廢趙，以多取封於秦。趙王疑之，使趙蔥及顏聚代將，斬李牧，廢司馬商。後三月，翦因急擊趙，大破，殺趙&#33905;，虜趙王遷及其將顏聚也。張預曰：因其失意之官，或刑戮之子弟，凡有隙者，厚利使之。晉任析公、吳納子胥皆近之。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">反間者，因其敵間而用之。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
標楷體;color:#C0504D">&nbsp;&nbsp;&nbsp; </span><span style="font-family:標楷體;color:#C0504D">
		李筌曰：敵有間來窺我得失，我厚賂之，而令反為我間也。杜牧曰：敵有間來窺我，我必先知之，或厚賂誘之，反為我用；或佯為不覺，示以偽情而縱之，則敵人之間，反為我用也。陳平初為漢王護軍尉，項羽圍於榮陽城，漢王患之，請割榮陽以西和，項王弗聽。平曰：顧楚有可亂者，彼項王骨鯁之臣亞父，鍾離昧、龍且、周殷之屬，不過數人耳。大王能出捐數萬斤金，行反間，間其君臣，以疑其心；項王為人意忌信讒，必內相誅。漢因舉兵而攻之。破楚必矣。漢王以為然，乃出黃金四萬斤與平，恣所為，不問出入。平既多以金，縱反間於楚軍，宣言：諸將鍾離昧等為項王將，功多矣，然終不得列</span><span lang="EN-US" style="font-size: 9.0pt; font-family: 新細明體; color: #C0504D; background: lime">#2</span><span style="font-family:標楷體;color:#C0504D">地而王，欲與漢為一，以滅項氏，分王其地。項王果疑之，使使至漢，漢為太牢之具，舉進，見楚使，即場驚曰：吾以為亞父使，乃項王使也。復持去，以惡草具進楚使。使歸，具以報，項王果大疑亞父。亞父欲急擊下榮陽城，項王不信，不肯聽亞父。亞父聞項王疑之，升大怒，疻發而死。卒用陳平之計滅楚也。梅堯臣曰：或以偽事給之，或以厚利啗之。王&#26227;曰：反間，反為我間也。或留之使言其情，又或示以詭形而遣之。何氏曰：如燕昭王以樂毅為將，破齊七十餘城。及惠王立，與樂毅有隙。齊將田單乃縱反間於燕，宣言曰：齊王已死，城之不拔者二耳。樂毅畏誅而不敢歸，以伐齊為名，實欲連兵南面而王齊。齊人未附，故且緩即墨以待其事。齊人所</span><span lang="EN-US" style="font-size: 9.0pt; font-family: 新細明體; color: #C0504D; background: lime">#3</span><span style="font-family:標楷體;color:#C0504D">懼，唯恐他將之來，即墨殘矣。燕王以為然，使騎劫伐樂毅。燕人士卒離心。單又縱反間曰：吾懼燕人掘吾城外冢墓，戮辱先人。燕軍從之。即墨人激怒請戰，大破燕師，所亡七十餘城，悉復之。又秦師圍趙閼與，趙將趙奢救之，去趙國都三十里不進。秦間來，奢善食遣之，間以報秦將，以為奢師怯弱而止不行。奢墮而卷甲趨秦師，擊破之。又范睢為秦昭王相，使左庶長王齕攻韓，取上黨。上黨民走趙。趙軍長平。齕因攻趙；。趙使廉頗將。康頗堅壁以待秦。秦數挑戰，趙兵不出。趙王數以為讓。而睢使人行千金於趙，為反間曰：秦之所惡，獨畏趙括耳。廉頗軍易與，且降矣。趙王既怒廉頗軍多亡失，數敗，又反堅壁不戰，又聞秦反間之言，因使括代頗。秦聞括將，以白起為上將軍，射殺括，及坑降卒四十萬。張預曰：敵有間來，或重賂厚禮以結之，告以偽辭；或佯為不知，疏而慢之，示以虛事，使之歸報，則反為我利也。趙奢善食秦間，漢軍佯驚楚使是也。<span lang="EN-US"><br>
		</span></span><span style="font-family: 新細明體; color: #C0504D">
		死間者，為誑事於外，令吾間知之，而傳於敵間也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		李筌曰：情詐為不足信，吾知之，今吾動此間而待之。此筌以待字為非傳也。杜牧曰：誑者，詐也。言吾間在敵，未知事情，我則詐立事跡，令吾間憑其詐&#36857;，以輸誠於敵，而得敵信也。若吾進取，與詐跡不同，間者不能脫，則為敵所殺，故曰死間也。漢王使酈生說齊，下之；齊罷守備，韓信因而襲之；田橫怒烹酈生，此事相近。杜佑曰：作誑詐之事於外，佯漏泄之，使吾間知之。吾間至敵中，為敵所得，必以誑事諭敵，敵從而備之。吾所行不然，間則死矣。又云：敵間來，聞我誑事，以持歸，然皆非所圖也。二間皆不能知幽隱深密，故曰死間也。蕭世誠曰：所獲敵人及己叛亡軍士，有重罪繫者，故為貸免，相&#21201;勿泄，佯不祕密，令敵間竊聞之。吾因縱之使亡，亡必歸，敵必信焉，往必死，故曰死間。梅堯臣曰：以誑告敵，事乖必殺。王&#26227;曰：詐而聞，使敵得之；間以吾詐告敵，事決，必殺之也。何氏曰：如戰國鄭武公欲伐胡，先以其子妻胡，因問&#32675;臣曰：吾欲用兵，誰可伐者？大夫關思期曰：胡可。武公怒而戮之，曰：胡，兄弟之國；子言伐之，何也？胡君聞之，以鄭為親己，不備，鄭襲而取之。此用死間之勢也。又班超發于闐諸國兵擊莎車、龜玆二國，揚言兵少不敵，罷散。乃陰緩生</span><span lang="EN-US" style="font-size: 9.0pt; font-family: 新細明體; color: #C0504D; background: lime">#4</span><span style="font-family:標楷體;color:#C0504D">口歸，以告，龜玆王喜而不虞。超即潛勒兵，馳赴莎車，大破，降之。斯亦同死間之勢。又李靖伐突厥，頜利可汗以唐儉先在突厥，結和親，突厥不備，靖因掩擊，破之。張預曰：欲使敵人殺其賢能，乃令死士持虛偽以赴之；吾間至敵，為彼所得，彼以誑事為實，必俱殺之。我朝曹</span><span lang="EN-US" style="font-size: 9.0pt; font-family: 新細明體; color: #C0504D; background: lime">#5</span><span style="font-family:標楷體;color:#C0504D">太尉嘗貸人死，使偽為僧，吞蠟彈入西夏。至，則為其所囚。僧以彈告，即下之。開讀，乃所遺彼謀臣書也。戎主怒，誅其臣，并殺間僧。此其義也。然死間之事非一，或使吾間詣敵約和，我反伐之，則間者立死。酈生烹於齊王、唐儉殺於突厥是也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">生間者，反報也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span lang="EN-US" style="font-family:標楷體;color:#C0504D">&nbsp;&nbsp;&nbsp;
		</span><span style="font-family:標楷體;
color:#C0504D">
		李筌曰：往來之使。杜牧曰：往來相通報也。生間者，必取內明外愚，形劣心壯，趨撻勁勇，閑於鄙事，能忍飢寒垢&#32827;者為之。賈林曰：身則公行，心乃私覘，往反報復，常無所害，故曰生間。杜佑曰：擇己有賢材智謀，能自開通於敵之親貴，察其動靜，知其事；計彼</span><span lang="EN-US" style="font-size: 9.0pt; font-family: 新細明體; color: #C0504D; background: lime">#6</span><span style="font-family:標楷體;color:#C0504D">所為，已知其實；還以報我，故曰生間。梅堯臣曰：使智辨者往覘其情，而以歸報也。何氏曰：如華元登子反之&#29248;而歸。又如隋達奚武為東秦刺史時，齊神武趣沙苑，太祖遣武覘之。武從三騎，皆衣敵人衣服，至日暮，去營數百步，下馬潛聽，得其軍號。因上馬歷營，若警夜者；有不如法者，往往撻之。具知敵之情狀，以告太祖，太祖深嘉焉，遂破之。張預曰：選智能之士，往視敵情，歸以報我。若婁敬知匈奴之強，以告高祖之類。然生間之事亦&#34886;；或己欲退，告敵以戰；或己欲戰，告敵以退。若秦行人夜戒晉師曰：來日請相見。臾駢曰：使者目動而言肆，懼我也。秦果夜遁。又呂延攻乞伏乾歸，大敗之。乾歸乃遣間稱東奔成紀。延信而追之。耿稚曰：告者視高而色動，必有姦計。延不從，遂為所敗是也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">故三軍之事，莫親於間，</span><span lang="EN-US" style="font-family:&quot;New MingLiu&quot;;
color:#C0504D"><br>
		</span><span style="font-family:標楷體;color:#C0504D">　　杜牧曰：受辭指蹤，在於臥內，。杜佑曰<span lang="EN-US">:</span>若不親撫，重以祿賞，則反為敵用，洩我情實。梅堯臣曰：入幢受詞，最為親近。王&#26227;曰：以腹心親結之。張很曰：三軍之士，然皆親撫，獨於間者以腹心相委，是最為親密也。</span><span lang="EN-US" style="font-family:&quot;New MingLiu&quot;"><br>
		</span><span style="font-family: 新細明體; color: #C0504D">賞莫厚於間，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜佑曰：以重賞賞之，而賴其用。梅堯臣曰：爵祿金帛，我無愛焉。王&#26227;曰<span lang="EN-US">:</span>軍功之賞，莫厚於此。張預曰：非高爵厚利，不能使間。陳平曰：願出黃金四十萬斤，間楚君臣。 
		</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">事莫密於間。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：出口入耳也。密一作審。杜佑曰：間事不密則為己害。梅堯臣曰：幾事不密則害成。王&#26227;曰：獨將與謀。張預曰：惟將與間，得聞其事，非密與？</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#C0504D">非聖智</span><span style="font-family: 新細明體; color: #C0504D">不能用間，</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　杜牧曰：先量間者之性，誠實多智，然後可用之。厚貌深情，險於山川，非聖人莫能知。梅堯臣曰：知其情偽，辨其邪正，則能用。王&#26227;曰：聖通而先識，智明於事。張預曰：聖則事無不通，智則洞照幾先，然後能為間事。或曰：聖智則能知人。<span lang="EN-US"><br>
		</span></span><span style="font-family: 新細明體; color: #C0504D">非仁義不能使間，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　陳&#30373;曰：仁者有恩以及人，義者得宜而制事。主將者既能仁結而義使，則間者盡心而覘察，樂為我用也。孟氏曰：太公曰：仁義者，則賢者歸之。賢者歸之，則其間可用也。梅堯臣曰：撫之以仁，示之以義，則能使。王&#26227;曰：七結其心，義激其節；弁義使人，有何不可？張預曰：仁則不愛爵賞，義則果次無疑。既啗以厚利，又待以至誠，則間者竭力。<span lang="EN-US"><br>
		</span></span><span style="font-family: 新細明體; color: #C0504D">非微妙不能得間之實。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　杜牧曰：間亦有利於財寶，不得敵之實情，但將虛辭以赴我約，此須用心淵妙，乃能酌其情偽虛實也。杜佑曰：用意密而不漏。梅堯臣曰：防間反為敵所使，思慮故宜幾微臻妙。王&#26227;曰：謂間者必性識微妙，乃能得所間之事實。張預曰：間以利害來告，須用心淵微精妙，乃能察其真偽。<span lang="EN-US"><br>
		</span></span><span style="font-family: 新細明體; color: #C0504D">
		微哉微哉，無所不用間也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：言每事皆須先知也。梅堯臣曰：微之又微，則何所不知。王&#26227;曰：丁寧之，當事事知敵之情也。張預曰<span lang="EN-US">:</span>密之又密，則事無巨細，皆先知也。<span lang="EN-US"><br>
		</span></span><span style="font-family: 新細明體; color: #C0504D">
		間事未發，而先聞者，間與所告者皆死。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：告者非誘間者，則不得知間者之情，殺之可也。陳&#30373;曰：間者未發其事，有人來告，其聞者、所告者亦與間者俱殺以滅口，無令敵人知之。梅堯臣曰：殺間者，惡其泄；殺告者，滅其言。何氏曰：兵謀大事，泄者當誅；告人亦殺，恐傳諸&#34886;。張預曰：間敵之事，謀定而未發，忽有聞者來告，必與間俱殺之，一惡其泄，一滅其口。秦已間趙不用廉頗，秦乃以白起為將，令軍中曰：有泄武安君將者，斬。此是已發其事，尚不欲泄，況未發乎？<span lang="EN-US"><br>
		</span></span><span style="font-family: 新細明體; color: #C0504D">
		凡軍之所欲擊，城之所欲攻，人之所欲殺，必先知其守將、左右、謁者、門者、舍人之姓名，令吾間必索知之。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：知其姓名，則易取也。杜牧曰：凡欲攻戰，先須知敵所用之人賢愚巧拙，則量材以應之。漢王遣韓信、曹參、灌嬰擊魏豹，問曰：魏大將誰也？對曰：柏直。漢王曰：是口尚乳臭，不能當韓信。騎將誰也？曰：馮敬。曰：是秦將馬無擇子也；雖賢，不能當灌嬰。步卒將誰也？曰：項它。曰：是不能當曹參。吾無患矣。陳&#30373;曰：此言敵人左右姓名，必須我先知之。或敵使間來，我當使間去，若不知其左右姓名，則不能成間者之說。漢高伐秦，至嶢關。張良曰：吾聞其將賈&#31466;爾，可以利啗之。又曰：其將雖曰欲和，其軍士未肯，不如因其懈而擊之。乃進兵擊破之。又宋華元夜登子反之床，以告宋病，若非素知門人、合人、左右姓名，先使間導之，又何由得登其床也？杜佑曰：守，謂官守職任者；謁，告也，主告事者也；門者，守門者也；舍人，守舍之人也。必先知之為親舊，有急則呼之；則不可不知，亦因此知敵之情。梅堯臣曰：凡敵之左右前後之姓名，皆須審省，而令吾間先知，則吾間可行矣。王&#26227;曰：不可臨事求也。張預曰：守將，守官任職之將也；謁者，典賓客之官也；門者，閽吏也；舍人，守舍之人也。凡欲擊其軍，欲攻其城，欲殺其人，必先知此左右之姓名則可也。欲港入其軍，則呼其姓名而往。若華元夜登子反之床，以告宋病。杜元凱註引此文，謂元用此術得以自通是也。又漢高祖入韓信臥內，取其印，亦&#36857;之。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#C0504D">必索敵人之間來間我者，因而利之，導而舍之，</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　杜佑曰：含，居止也。令吾人遺以重利，復遇而舍之，則可令詭其辭。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family: 新細明體; color: #C0504D">故反間可得而用也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　曹操曰：舍，居止也。杜牧曰：敵間之來，必誘以厚利，而止舍之，使為我反間也。杜佑曰：故能取敵之間而用之。梅堯臣曰：必探索知敵之來間者，因而利誘之，引而舍止之，然後可為我反間也。王&#26227;曰：此留敵間以詢其情者也。必饉舍之，曲為辯說，深致情愛，然後啗以大利，威以大刑，自非至忠於其君王者，皆為我用矣。張預曰：索，求也。求敵間之來窺我者，因以厚利誘導而館舍之，使反為我間也。言舍之者，謂稽留其使也。淹延既久，論事必多，我因得察敵之情。下文言四間皆因反間而知，非久留其人，極論其事，則何以悉知？<span lang="EN-US"><br>
		</span></span><span style="font-family: 新細明體; color: #C0504D">
		因是而知之，故鄉間、內間可得而使也；</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">　　杜牧曰：若敵間以利導之，尚可使為我反間，因此乃知厚利亦可使鄉間、內間也。此言使間非利不可。故上文云：相守數年，爭一日之勝，<span lang="EN-US"><br>
		</span>
		而愛爵祿百金，不知敵情者，不仁之至也。下文皆伺其義也。陳&#30373;曰：此說疏也。言敵使間來，以利啗之，誘令止舍，因得敵之情。因間、內間，可使反間誘而使之。杜佑曰：因反敵間而知敵情，鄉間者皆可得使。梅堯臣曰：其國人之可使者，其官人之可用者，皆因反間而知之。張預曰：因是反間，知彼鄉人之貪利者，官人之有隙者，誘而使之。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">
		因是而知之，故死間為誑事，可使告敵；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　張預曰：因是反間，知彼可誑之事，使死間往告之。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#C0504D">因是而知之，故生間可使如期。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　杜牧曰：可使往來如期。陳&#30373;曰：言五間皆循環相因，惟生間可使如期。杜佑曰：因誑事而知敵情，生間往返，可使知其敵之腹心所在。梅堯臣曰：令吾間以誑告敵者，須因反間，而知敵之可誑也。生間以利害峴敵情，須因反間，而知其疏密，則可往得實而歸如期也。張預曰：因是反間，知彼之情，故生間可往復如期也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">五間之事，主必知之，</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">　　李筌曰：孫子殷勤於五間，主切知之。<span lang="EN-US"><br>
		</span></span><span style="font-family: 新細明體; color: #C0504D">
		知之必在於反間，故反間不可不厚也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　杜牧曰：鄉間、內間、死間、生間，四間者，皆因反間知敵情而能用之，故反間最切，不可不厚也。杜佑曰：人主當知五間之用，厚其祿，豐其財。而反間者，又五間之本，事之要也，故當在厚待。梅堯臣曰：五間之始，皆因緣於反間，故當厚遇之。張預曰：人主當用五間以知敵情。然五間皆因反間而用，則是反間者，豈可不厚待之耶？<span lang="EN-US"><br>
		</span></span><span style="font-family: 新細明體; color: #C0504D">
		昔殷之興也，伊摯在夏；</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">　　曹操曰：伊摯，伊尹也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #C0504D">周之興也，呂牙在殷。</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">
		　　曹操曰：呂牙，大公也。梅堯臣曰：伊尹、呂牙，非叛於國也，夏不能任而殷任之，殷不能用而周用之，其成大功者，為民也。何氏曰：伊、呂，聖人之耦，豈為人間哉？今孫子引之者，言五間之用，須上智之人，如伊、呂之才智者，可以用間。蓋重之之辭耳。張預曰：伊尹，夏臣也，後歸于殷；呂望，殷臣也，後歸于周。伊、呂相湯、武，以兵定天下者，順乎天而應乎人也，非同伯州犁之奔楚、苗貴皇之適晉、狐庸之在吳、士會之居秦也。</span><span lang="EN-US" style="font-family:標楷體"><br>
		</span><span style="font-family: 新細明體; color: #C0504D">
		故惟明君賢將，能以上智為間者，必成大功，此兵之要，三軍之所恃而動也。</span><span lang="EN-US" style="font-family:&quot;New MingLiu&quot;;color:#C0504D"><br>
		</span><span style="font-family:標楷體;color:#C0504D">
		　　李筌曰：孫子論兵，始于計而終於間者，蓋不以攻為主，為將者可不慎之哉。杜牧曰：不知敵情，軍不可動；知敵之情，非間不可。故曰：三軍所恃而動。李靖曰：夫戰之取勝，此豈求於天地，在乎因人以成之。歷觀古人之用間，其妙非一：即有間其君者，有間其親者，有間其賢者，有間其能者，有間其助者，有間其鄰好者，有間其左右者，有間其縱橫者，故子貢、史廖、陳軫、蘇秦、張儀、范睢等，皆憑此而成功也。且間之道有五焉：有因其邑人，使潛伺察而政辭焉；有因其仕子，故洩虛假令告示焉；有因敵之使，矯其事而返之焉；有審擇賢能，使覘彼向背虛實，而歸說之焉；有佯緩罪戾，微漏我偽情浮計，使亡報之焉。凡此五間，皆須隱祕，重之以賞，密之又密，始可行焉。若敵有寵璧，任以腹心者，我當使間遺其珍玩，恣其所欲，順而旁誘之。敵有重臣失勢，不滿其志者，我則啗以厚利，詭相親附，採其情實而政之。敵有親貴左右，多辭誇誕，好論利害者，我則使間曲情尊奉，厚遺珍寶，揣其所間而反間之。敵若使聘於我，我則稽留其使，今人與之共處，矯致慇懃，偽相親暱，朝夕慰諭，倍供珍味，觀其辭色而察之；仍朝夕令使獨與己伴居，我遣聰耳者，潛於複壁中聽之；使既遲違，恐彼怪責，必是竊論心事，我知事計，遣使用之。且夫用間間人，人亦用間以間己；己以密往，人以密來，理須獨察於心，參會於事，則不失矣。若敵人來，欲候我虛實，察我動靜，覘知事計而行其間者，我當佯為不覺，舍止而善飯之；微以我偽言誑事，示以前，卻期會，則我之所須，為彼之所失者，因其有間而反間之；彼若將我虛以為實，我即乘之而得志矣。夫水所以能濟舟，亦有因水而覆沒者；間所以能成功，亦有憑間而傾敗者。若束髮事主，當朝正色，忠以盡節，信以竭誠，不詭伏以自容，不權宜以為利，雖有善間，其可用乎？陳&#30373;曰：晉伯州犁奔楚，楚苗賁皇奔晉。及晉、楚合戰於鄢</span><span lang="EN-US" style="font-size: 9.0pt; font-family: 標楷體; color: #C0504D; background: lime">#7</span><span style="font-family:標楷體;color:#C0504D">陵，苗賁皇在晉侯之側，伯州犁侍于楚王，二人各言舊國長短之情。然則晉所以勝楚者，楚所以敗者，其故何也？二子則有優劣也。是知用閒之道，間敵之情，得不慎擇其人，深究其說也。故上文云：非聖智莫能用間者。夫聖智知人，人即附之；賢者受知，則戮力為效，非聖非智，必猜必忌。公道不啟，仁義不施，則義士賢人，因而銜憤，此將上天不祐，幽有鬼神，設無人事之變，恐有陰誅之禍，豈上智之士為其用哉。故上文云：非仁義莫能使間。然則湯、武之聖，伊、呂宜用。伊、呂獲用，事宜必濟。聖賢一會，交泰時乘，道合乾坤，功格寰宇，當其耕夫於畎畝，釣叟於渭濱，知我者，誰能無念也。賈林曰：軍無五間，如人之無耳目也。王&#26227;曰：未知敵情者，不可動也。張預曰：用師之本，在知敵情，故日此兵之要也。未知敵情，則軍不可舉，故曰三軍所恃而動也。然處十三篇之末者，蓋用非兵之常也。若計、戰、攻、形、勢、虛實之類，兵動則用之；至於火攻與間，則有時而為耳。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin: 0 0cm" align="left">
		<span style="font-family:標楷體;
color:#C0504D">孫子註解卷之十三竟</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
標楷體;color:#C0504D">&nbsp;</span></p>
		<p style="line-height: 150%; margin: 0 0cm" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#1</span><span style="font-size:9.0pt;font-family:新細明體;color:#C0504D">『機』原作『幾』，據郭化若本改。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#2</span><span style="font-size:9.0pt;font-family:新細明體;color:#C0504D">『列』原作『利』，據宋本改。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#3</span><span style="font-size:9.0pt;font-family:新細明體;color:#C0504D">『所』原作『戍』，據宋本改。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#4</span><span style="font-size:9.0pt;font-family:新細明體;color:#C0504D">『生』原作『上』，據宋本改。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#5</span><span style="font-size:9.0pt;font-family:新細明體;color:#C0504D">『曹』原作『智』，據宋本改。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 9.0pt; font-family: 新細明體; color: #C0504D; background: lime">
		#6</span><span style="font-size: 9.0pt; font-family: 新細明體; color: #C0504D">『彼』原脫，據宋本補。<span lang="EN-US"><br>
		<span style="background: lime">#7</span></span>『鄢』原脫，據宋本補。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>