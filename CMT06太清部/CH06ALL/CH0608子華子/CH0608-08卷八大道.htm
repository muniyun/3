<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: maroon">子華子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: maroon">
		經名：子華子。原題春秋時晉人程本著，疑係宋人偽託。十卷。底本出處：《正統道藏》太清部。參校版本：台灣商務印書館影印文淵閣《四庫全書》本（簡稱《四庫》本）。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 18.0pt; line-height: 150%; font-family: 新細明體; color: maroon">
		子華子卷之八</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">&#26187;人程本著</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">大道</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">　　</span></b><span style="font-family: 新細明體; color: maroon">子華子曰：大道有源，其源甚真，名曰空洞。空洞無有，是生三元。三元之功，同立於玄，縱而守之，是謂三極；衡而施之，是謂三紀；上下貫焉，是謂三才。一之所成，萬紀以生；一之所綱，萬有以藏。是故，空者，無不備之謂也；洞者，無不容之謂也。大道之源，其源甚真，無物不&#31104;，無物不受，無物不度，廣盡於無畛，細淪於無間，付畀&#31104;受而不加貧，&#37307;酢應對而不加費。故曰：通於一，萬事畢。此之謂也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　子華子曰：仰而視之，玄在焉；</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		俛而察之，玄在焉；旁行而四達，玄在焉；迎而望之，玄參乎其前也；揠足窘行，去而違之，玄瞠乎其後也。是故玄無所不在也。人能守玄，玄則守之；不能守玄，玄則舍之。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　子華子曰：火宿於心，炎上而排下，其神躁而無準；人之暴</span><span lang="EN-US" style="font-family: 標楷體; color: maroon; background: lime">#1</span><span style="font-family: 新細明體; color: maroon">急以取禍者，心使之也。木宿於訐，觸突干抵而銳，其神狷束而無當；人之樸&#25094;以取禍者，肝使之也。金宿於肺，</span><span style="font-family: 新細明體; color: maroon; background: lime"></span><span style="font-family: 新細明體; color: maroon">訇而不屈，罄而不能仰也，甚神闊疏而無法；人之訐</span><span lang="EN-US" style="font-family: 標楷體; color: maroon; background: lime">#2</span><span style="font-family: 新細明體; color: maroon">&#20915;以取禍者，肺使之也。水宿於腎，瑟縮以湊險，其神伏而不發；人之媕婀脂韋以取禍者，腎使之也。土宿於脾，磅磚而不盡，其滲灑也，下注而不止，其神好大而無功；人之重遲澀訥以取禍者，脾使之也。火氣之喜明也，木氣之喜達也，金氣之喜辨也，水之氣藏也，土之氣發生也。是故事心者宜以孝，事肝者宜以義，事腎者宜以知，事脾者宜以誠實而不詐。五物宿於其所喜，五事官</span><span lang="EN-US" style="font-family: 標楷體; color: maroon; background: lime">#3</span><span style="font-family: 新細明體; color: maroon">施其所宜，外邪之不入，內究之不泄，夫是之謂善完。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　子華子曰：甚矣，世之人注其目於視也。目奚足信？今有美麗佼好之人，人之所同悅也；然而蒙之以倛首，則見之者棄之而走；更衣之以輕紈阿裼焉，則向之走者留行矣。甚矣，世之人注其目於視也。目奚足信？</span></p>
		<p style="line-height: 150%; margin-left: 0cm; margin-right: -3.7pt; margin-top: 0; margin-bottom: 0" align="left">
		<span style="font-family: 新細明體; color: maroon">
		　　周舍見子華子曰：舍聞之：身修而名不立，無為於擇術矣；庶羞百品雜進於盤几而胭不下，無為於貴饌矣；抱壁而徒乞，無為於貴寶矣。敢問之所以志？子華子曰：然。釜</span><span style="font-family: 新細明體; color: maroon; background: lime"></span><span style="font-family: 新細明體; color: maroon">之於度也，不能以容於所不受；尋墨之於度也，不能以及其所不至；鈞天廣奏，飛烏過而不止；崇楹繢拱，猱狖逃焉。且員動而方息，所性不同也；火炎而水流，習使之然也。今以大夫之所處而議本之所以志，必不諧矣。無以，則有一焉，而願因以有獻也。夫六虛有精純粹美之氣，而不敢以傳焉；託於物以寫其響，流形於萬有，而不敢以有為。試嘗論其微矣，佼麗之若窳也，而醜則堅牢；華壁之易以碎也，而金鐵則難陶。甚矣，物之不可以全也如是。是不可以一方取也，是不可以一伎為也，惟知道者幾幾乎其能全。今大夫少脩而端&#24932;，壯長伉以有立，方將揭其昭明焉而以為人之的，其犯難也果，其量物也褊，而又且徑往而直前，矯拂人之所不欲而規以自立，甚無所用之虛名，此非本之所得知也。夫目之明能見於百步之外，而顧不見其背也，惟墻之後則無睹也。無以，則有一焉，而願因以有獻也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　子華子曰：萬物玄同，孰是而孰非？孰知其初？孰知其終？吾無得其所以然也，命之曰一。一者，&#34886;有之宗也，道得之謂之太一，天得之謂之天一，帝得之謂之帝一。帝一也者，立乎環中，扣其響而不得也，味其臭而不得也，渾渾兮如有容，泊兮如未始出其宗，茫茫兮如無所終窮。天一也者，為而不宰，成而不有，機之所由以出焉，機之所由以入焉。太一也者，無不有家，能化一以為二，化二以為三，因三以成萬物。故曰：一之變大矣，在三而三，在九而九。有萬不同，而管于一術。通乎一術，無一之不知；昧乎一術，無一之能知。是故音聲、顏色、臭味之數，不過於五。五者立於一，一立而萬物生矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　子華子曰：寒、濕、溫、燥、晦、明之變則大矣，形怛乎化則涸，而其形無盡。喜、怒、哀、樂、思、懼之化則備矣，神經乎變則涸，而其形有餘。正氣之在人也，上下灌注，如環之無端，莫知其紀極也，不可以為量也，是能使其神</span><span lang="EN-US" style="font-family: 標楷體; color: maroon; background: lime">#4</span><span style="font-family: 新細明體; color: maroon">之所澤鬱鬱勃勃而不可屈，是能使其形之所宅完固靜專而不可撓。是故能通於養氣之術者，不可以不務白也</span><span lang="EN-US" style="font-family: 標楷體; color: maroon; background: lime">#5</span><span style="font-family: 新細明體; color: maroon">。且氣不勝，邪攻之矣；攻之而不已則氣必挫，挫之而不己則向於消亡矣。正氣漸盡，邪術壯長，心傷於中而色澤外變，神去其榦而死矣。是以古之知道者，築壘以防邪，疏源以毓真，深居靜處，不為物攖，動息出入而與神氣俱，魂魄守戒，謹窒其兌，專一不分，真氣乃存，上下灌注，氣乃流通，如水之流，如日月之行而不休，陰營其藏，陽固其府，源流泏泏，滿而不溢，沖而不盈。夫是之謂久生。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　子華子曰：人之性，其猶水然。水之源本甚潔而無有衰穢，其所以湛之者，久則不能以無易也；易而不能反其本初，則還復疑於自性者矣。是故方圓曲折，湛於所遇而形易矣；青黃赤白，湛於所受而色易矣；砰訇淙射，湛於所閡而響易矣；洄洑浟溶，湛於其所以容而態易矣；鹹淡芳奧，湛於其所以染而味易矣。凡此五易者，非水性也，而水之所以為性者則然矣。是故古之君子慎其所以湛之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　子華子曰：天地之大數，莫過乎五，莫中乎五。五居中宮，以制萬品，胃之實也</span><span lang="EN-US" style="font-family: 標楷體; color: maroon; background: lime">#6</span><span style="font-family: 新細明體; color: maroon">，沖氣之守也，中之所以起也，中之所以止也，龜筮之所以靈也，神響之所以豐融也。通乎此，則條達而無礙者矣。是以二與四抱九而上躋也，六與八蹈一而下沉也，戴九而履一，據三而持七。五居中宮，數之所由生；一從一橫，數之所由成。故曰：天地之大數莫過乎五，莫中乎五。通乎此，則條達而無礙者矣。</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<b><span lang="EN-US" style="font-family: 新細明體; color: maroon">&nbsp;</span></b></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">子華子卷之八竟</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#1</span><span style="font-family: 標楷體; color: maroon">『暴』，《道藏》本原作『慕』，誤。今據文義及《四庫》本改。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#2</span><span style="font-family: 標楷體; color: maroon">『訐』，《四庫》本作『詐』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#3</span><span style="font-family: 標楷體; color: maroon">『官』，《四庫》本作『名』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#4</span><span style="font-family: 標楷體; color: maroon">『神』，《四庫》本作『形』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#5</span><span style="font-family: 標楷體; color: maroon">『不務白』，《四庫》本作『務不白』。</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 標楷體; color: maroon; background: lime">
		#6</span><span style="font-family: 標楷體; color: maroon">『胃』，《四庫》本作『謂』。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
