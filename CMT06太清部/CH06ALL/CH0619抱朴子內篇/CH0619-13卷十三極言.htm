<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; line-height: 150%; font-family: 新細明體; color: #800000">
		抱朴子內篇</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #800000">
		經名：抱朴子內篇。晉葛洪著。二十卷。底本出處：《正統道藏》太清部。參校版本：王明：《抱朴子內篇校釋》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: maroon">
		抱朴子內篇卷之十三</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">極言</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　或問曰，古之仙人者，皆由學以得之，將特&#31104;異氣耶？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　抱朴子答曰，是何言歟？彼莫不負笈隨師，積其功勤，蒙霜冒險，櫛風沐雨，而躬親灑掃，契闊勞藝，始見之以信行，終被試以危困，性篤行貞，心無怨貳，乃得升堂以入於室。或有怠厭而中止，或有怨志而造退，或有誘於榮利，而還修流俗之事，或有敗於邪說，而失其淡泊之志，或朝為而夕欲其成，或坐修而立望其效。若夫睹財色而心不戰，聞俗言而志不沮者，萬夫之中，有一人為多矣。故為者如牛毛；獲者如麟角也。夫彀勁弩者，效力於發箭；涉大川者，保全於既濟；井不達泉，則猶不掘也；一步未至，則猶</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#1</span><span style="font-family: 新細明體; color: maroon">不往也。修塗之累，非移晷所臻；凌霄之高，非一匱之積。然升峻</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#2</span><span style="font-family: 新細明體; color: maroon">者患於垂上而力不足，為道者病於方成而志不遂。千倉萬箱，非一耕所得；干天之木，非旬日所長；不測之淵，起於打瀅；陶朱之資，必積百千。若乃人退己進，陰子所以窮至道也。敬卒若始，羨門所以致雲龍也。我志誠堅，彼何人哉？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　抱朴子曰，俗民既不能生生，而務所以煞生。夫有盡之物，不能給無已之耗；江河之流，不能盈無底之器也。凡人利入少而費用多者，猶不供也，況無錙銖之來，而有千百之往乎？人無少長，莫不有疾，但輕重言之耳。而受氣各有多少，多者其盡遲，少者其竭速。其知道者補而救之，必先復故，然後方求量表之益。若令服食終日，則肉飛骨騰，導引改朔，則羽翮參差，則世間無不信道之民也。患乎升勺之利未堅，而鍾石之費相尋，根柢</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#3</span><span style="font-family: 新細明體; color: maroon">之據未極，而冰霜之毒交攻。不知過之在己，而反云道之無益，故捐丸散而罷吐納矣。故曰非長生難也，聞道難也；非聞道難也，行之難也；非行之難也，終之難也。良匠能與人規矩，不能使人必巧也。明師能授人方書，不能使人必為也。夫修道猶如播穀也，成之猶收積也。厥田雖沃，水澤雖美，而為之失天時，耕鋤又不至，登稼被壟，不獲不刈，頃畝雖多，猶無獲也。凡夫不徒不知益之為益也，又不知損之為損也。夫損易知而速焉，益難知而遲焉，而尚不悟其易，安能識其難哉？夫損之者如燈火之消脂，莫之見也；而忽盡矣。益者如苗禾之播殖，莫之覺也，而忽茂矣。故治身養性，務謹其細，不可以小益為不平而不修，不可以小損為無傷而不防。凡聚小所以就大，積一所以至億也。若能愛於微，成之於著，則幾乎知道矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　或問曰，古者豈有無所施行，而偶自長生者乎？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　抱朴子答曰，無也。或隨明師，積功累勤，便得賜以合成之藥。或受秘方，自行治作，事不接於世，言不累於俗，而記著者止存其姓名，而不能具知其所以得仙者，故闕如也。昔黃帝生而能言，役使百靈，可謂天授自然之體者也，猶復不能端坐而得道，故陟王屋而授丹經，到鼎湖而飛流珠，登崆峒而問廣成，之具茨而事大隗，適東岱而奉中黃，入金谷而諮涓子，論道養則資玄、素二女，精推步則訪山嵇、力牧，講占候則納風后，著體診則受雷岐，審攻</span><span lang="EN-US" style="font-family: New MingLiu; color: maroon">,
		</span><span style="font-family: 新細明體; color: maroon">
		戰則納五音之策，窮神奸則記白澤之辭，相地理則書青烏之說，救傷殘則綴金冶之術。故能畢該秘要，窮道盡真，遂昇龍以高躋，與天地乎罔極也。然按神仙經，皆云黃帝及老子奉事太乙元君以受要訣，況乎不逮彼二君者，安有自得仙度世者乎？未之聞也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　或曰，黃帝審仙者，橋山之塚，又何為乎？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　抱朴子答曰，按荊山經及龍首記，皆云黃帝服神丹之後，龍來迎之，&#32675;臣追慕，靡所措思，或取其几杖，立廟而祭之；或取其衣冠，葬而守之。列仙傳云，黃帝自擇亡日，七十日去，七十日還，葬于喬山，山陵</span><span style="font-family: 標楷體; color: maroon">一作後。</span><span style="font-family: 新細明體; color: maroon">忽崩，墓空無尸，但劍舄在焉。此諸說雖異，要於為仙也。言黃帝仙者，見於道書及百家之說者甚多，而儒家不肯長奇怪，開</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#4</span><span style="font-family: 新細明體; color: maroon">異塗，務於禮教，而神仙之事，不可以訓俗，故云其死，以杜民心耳。朱巴、欒巴、于公有功惠於民，百姓皆生為之立廟祠。又古者盛德之人，身沒之後，臣子刊其勛績於不朽之器。而今世君長遷轉，吏民思戀，而樹德頌之碑者，往往有焉，此亦黃帝有廟墓之類也，豈足以證其必死哉？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　或人問曰，彭祖八百，安期三千，斯壽之過人矣，若</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#5</span><span style="font-family: 新細明體; color: maroon">果有不死之道，彼何不遂仙乎？豈非察命受氣，自有脩短，而彼偶得其多，理不可延，故不兔於彫隕哉？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　抱朴子答曰，按彭祖經云，其自帝譽佐堯，歷夏至殷為大夫，殷王遣綵女從受房中之術，行之有效，欲殺彭祖以絕其道，彭祖覺焉而逃去。去時年七八百餘，非為死也。黃帝石</span><span style="font-family: 標楷體; color: maroon">一作山。</span><span style="font-family: 新細明體; color: maroon">公記云，彭祖去後七十餘年，門人於流沙之西見之，非死明矣。又彭祖之弟子，青衣鳥公、黑穴公、秀眉公、白兔公子、離婁公、太足君、高丘子、不肯來七八入，皆歷數百歲，在殷而各仙去，況彭祖何肯死哉？又劉向所記列仙傅亦言彭祖是仙人也。又安期先生者，賣藥於海邊，瑯琊人傳世見之，計已千年。秦始皇請與語，三日三夜。其言高，其旨遠，博而有證，始皇異之，乃賜之金璧，可直數千萬。安期受而置之於阜鄉亭，以赤玉舄一量為報，留書曰，復數千載，求我於蓬萊山。如此，是為見始皇時已千歲矣，非為死也。又始皇剛暴而驚狠，最是天下之不應信神仙者。又不中以不然之言答對之者也。至於問安期以長生之事，安期答之允當，始皇惺悟，信世間之必有仙道，既厚惠遺，又甘心欲學不死之事，但自無明師也，而為盧敖徐福輩所欺弄，故不能得耳。向使安期先生言無符據，三日三夜之中，足以窮屈，則始皇必將烹煮屠戮，不兔鼎俎之禍，其厚惠安可得乎？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　或問曰，世有服食藥物，行氣道引，不免死者，何也？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　抱朴子答曰，不得金丹，但服草木之藥及修小術者，可以延年遲死耳，不得仙也。或但知服草藥，而不知還年</span><span style="font-family: 標楷體; color: maroon">誤作房中</span><span style="font-family: 新細明體; color: maroon">。之要術，則終無久生之理也。或不曉帶神符，行禁戒，思身神，守真一，則止</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#6</span><span style="font-family: 新細明體; color: maroon">可令內疾不起，風濕不犯耳。若卒有惡鬼強邪，山精水毒害之，則便死也。或不得入山之法，令山神為之作禍，則妖鬼試之，猛獸傷之，溪毒繫之，蛇蝮螫之，致多死事，非一條也。或修道晚暮，而先自損傷已深，難可補復。補復之益，未得根據，而疾隨復作，所以&#23557;伐之事，亦何緣得長生哉？或年老為道而得仙者，或年少為道而不成者，何哉？彼雖年老而受氣本多，受氣本多則傷損薄，傷損薄則易養，易養故得仙也。此雖年少而受氣本少，〔受氣本少〕</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#7</span><span style="font-family: 新細明體; color: maroon">則傷深，傷深則難救，難救故不成仙也。夫木槿楊柳，斷殖之更生，倒之亦生，橫之亦生。生之易者，莫過斯木也。然埋之既淺，又未得久，乍刻乍剝，或搖或拔，雖壅以膏壤，浸以春澤，猶不脫於枯瘁者，以其根荄不固，不暇吐其萌芽，津液不得遂結其生氣也。人生之為體，易傷難養，方之二木，不及遠矣。而所以攻毀之者，過於刻剝，劇乎搖拔也。濟之者鮮，壞之者眾，死其宜也。夫吐故納新者，因氣以長氣，而氣大衰者則難長也。服食藥物者，因血以益血，而血垂竭者則難益也。夫奔馳而喘逆，或欬或滿，用力役體，汲汲短乏者，氣損之候也。面無光色，皮膚枯腊，脣焦脈白，腠理萎瘁者，血減之證也。二證既衰於外，則靈根亦凋於中矣。如此，則不得上藥，不能救也。凡為道而不成，營生而得死者，其人非不有氣血也，然身中之所以為氣為血者，根</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#8</span><span style="font-family: 新細明體; color: maroon">源已喪，但餘其枝流也。譬猶入水之燼，火滅而煙不即息；既斷之木，柯葉猶生。二者非不有煙，非不有葉，而其所以為煙為葉者，已先亡矣。世人以覺病之日，始作為疾</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#9</span><span style="font-family: 新細明體; color: maroon">，猶以氣絕之日，為身喪之候</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#10</span><span style="font-family: 新細明體; color: maroon">也。唯怨風冷與暑濕，〔不知風冷暑濕〕</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#11</span><span style="font-family: 新細明體; color: maroon">，不能傷壯實之人也。徒患體虛氣少者，不能堪之，故為所中耳。何以較之，設有數人，年紀老壯既同，服食厚薄又等，俱造沙漠之地，並冒嚴寒之夜，素唾墮於上，玄冰結於下，寒風摧條而宵駭，欬唾凝呀於脣吻，則其中將有獨中冷者，而不必盡病也。非玲氣之有偏，蓋人體有不耐者耳。故俱食一物，或獨以結病者，非此物之有偏毒也。鈞器齊飲，而或醒或醉者，非酒勢之有彼此也。同冒炎暑，而或獨以暍死者，非天熱之有公私也。齊服一藥，而或昏暝煩悶者，非毒烈之有愛憎也。是以衝風赴林，而枯柯先摧；洪濤凌崖，而折隙首頹；烈火燎原，而燥卉前焚；龍&#26880;墜地，而脆者獨破。由玆以觀，則人之無道，體已素病，因風寒暑濕者以發之耳。苟能令正氣不衰，形神相衛，莫能傷也。凡為道者，常患於晚，不患於卑也。特年紀之少壯，體力之方剛者，自役過差，百病兼結，命危朝露，不得大藥，但服草木，可以差於常人，不能延其大限也。故仙經曰：養生以不傷為本。此要言也。神農曰，百病不愈，安得長生？信哉斯言也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　或問曰，所謂傷之者，豈非色慾之間乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　抱朴子曰，亦何獨斯哉？然長生之要，在乎還年之道。上士知之，可以延年除病；其次不以自伐者。若年尚少壯而知還年，服陰丹以補腦，釆七液於長空者，不服藥物，亦不失一二</span><span lang="EN-US" style="font-size: 9.0pt; line-height: 150%; font-family: 新細明體; color: maroon; background: lime">#12</span><span style="font-family: 新細明體; color: maroon">百歲也，但不得仙耳。不得其術者，古人方之於冰盃之盛湯，羽苞之蓄火也。且又才所不逮，而困思之，傷也；力所不勝，而強舉之，傷也，悲哀憔悴，傷也；喜樂過差，傷也；汲汲所欲，傷也；久談言笑，傷也；寢息失時，傷也；挽弓引弩，傷也；沉醉嘔吐，傷也；飽食即臥，傷也；跳走喘乏，傷也；歡呼哭泣，傷也；陰陽不交，傷也；積傷至盡則早亡，早亡非道也。是以養生之方，唾不及遠，行不疾步，耳不極聽，目不久視，坐不至久，臥不及疲，先寒而衣，先熱而解，不欲極饑而食，食不過飽，不欲極渴而飲，飲不過多。凡食過則結積聚，飲過則成痰癖。不欲甚勞甚逸，不欲起晚，不欲汗流，不欲多睡，不欲奔車走馬，不欲極目遠望，不欲多啖生冷，不欲飲酒當風，不欲數數沐浴，不欲廣志遠願，不欲規造異巧。冬不欲極溫，夏不欲窮涼，不露臥星下，不眠中見肩，大寒大熱，大風大霧，皆不欲冒之。五味入口，不欲偏多，故酸多傷脾，苦多傷肺，辛多傷肝，鹹多則傷心，甘多則傷腎，此五行自然之理也。凡言傷者，亦不便覺也，謂久則壽損耳。是以善攝生者，臥起有四時之早晚；興居有至和之常制；調利筋骨，有偃仰之方；杜疾閑邪，有吞吐之術；流行榮衛，有補瀉之法；節宣勞逸，有與奪之要。忍怒以全陰氣，抑喜以養陽氣。然後先將服草木以救虧缺，後服金丹以定無窮，長生之理，盡於此矣。若有欲決意任懷，自謂達識知命，不泥異端，極情肆力，不營久生者，聞此言也，雖風之過耳，電之經目，不足諭也。雖身枯於流連之中，氣絕於執綺之間，而甘心焉，亦安可告之以養生之事哉？不惟不納，乃謂妖訛也。而望彼信之，所謂以明鑑給朦瞽，以絲竹娛聾夫也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">抱朴子內篇卷之十三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#1</span><span style="font-size: 9.0pt; line-height: 150%; font-family: 新細明體; color: maroon">『猶』原作『由』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#2</span><span style="font-size: 9.0pt; line-height: 150%; font-family: 新細明體; color: maroon">『峻』原作『後』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#3</span><span style="font-size: 9.0pt; line-height: 150%; font-family: 新細明體; color: maroon">『柢』原作『移』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#4</span><span style="font-size: 9.0pt; line-height: 150%; font-family: 新細明體; color: maroon">『開』原作『閱』，據王明校本改。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: maroon">
		#5</span><span style="font-size: 9.0pt; line-height: 150%; font-family: 新細明體; color: maroon">『若』原作『右』，據王明校本改。<span lang="EN-US"><br>
		#6</span>『止』 原作『正』，據王明校本改。<span lang="EN-US"><br>
		#7</span>括號內的文句原脫，據王明校本補。<span lang="EN-US"><br>
		#8</span>『根』原作『株』，據王明校本改。<span lang="EN-US"><br>
		#9</span>『疾』原作『矣』，據王明校本改。<span lang="EN-US"><br>
		#10</span>『候』原作『後』，據王明校本改。</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-size: 9.0pt; font-family: 新細明體; color: maroon">
		#11</span><span style="font-size: 9.0pt; font-family: 新細明體; color: maroon">括號內的文句原脫，據王明校本補。<span lang="EN-US"><br>
		#12</span>『一二』原誤作『三』《雲笈七籤》卷三五，《御覽》 六六八引均作『一二』是，鈔寫將一、二誤為『三』也。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>