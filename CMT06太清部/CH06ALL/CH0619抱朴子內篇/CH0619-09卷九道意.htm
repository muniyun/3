<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; line-height: 150%; font-family: 新細明體; color: #800000">
		抱朴子內篇</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #800000">
		經名：抱朴子內篇。晉葛洪著。二十卷。底本出處：《正統道藏》太清部。參校版本：王明：《抱朴子內篇校釋》。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: #C0504D">
		抱朴子內篇卷之九</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: #C0504D">道意</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span lang="EN-US" style="color: #C0504D">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　抱朴子曰，道者涵乾括坤，其本無名，論其無，則影響猶為有焉；論其有，則萬物梢為無焉。隸首不能計其多少，離朱不能察其髣&#39668;，吳扎、晉野竭聰，不能尋其音聲乎窈冥之內，</span><span style="font-family: 新細明體; color: red; background: lime"></span><span style="font-family: 新細明體; color: #C0504D">狶涉褚疾走，不能&#36857;其兆朕乎宇宙之外。以言乎邇，則周流秋毫而有餘焉；以言乎遠，則彌綸太虛而不足焉。為聲之聲，為響之響，為形之形，為影之影，方者得之而靜，圓者得之而動，降者得之而俯，昇者得之以仰，強名為道，已失其真，況乃復千割百判，億分萬折，使其姓號至於無垠，去道遼遼，不亦遠哉？</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">
		　　俗人不能識其太初之本，而修其流淫之末，人能淡默恬愉，不染不移，養其心以無欲，頤其神以粹素，掃滌誘慕，收之以正，除難求之思，遣害真之累，薄喜怒之邪，滅愛惡之端，則不請福而福來，不禳禍而禍去矣。何者？命在其中，不擊於外，道存乎此，無俟於彼也。患乎凡夫不能守真，無杜遏之檢括，愛嗜好之搖莢，馳騁流遁，有迷無反，情感物而外起，智接事而旁溢，誘於可欲，而天理滅矣，惑乎見聞，而純一遷矣。心受制於奢玩，神濁亂於波蕩，於是有傾越之災，有不振之禍，而徒烹宰肥腯，沃&#37223;醪醴，撞金伐革，謳歌</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#1</span><span style="font-family: 新細明體; color: #C0504D">踴躍，拜伏稽顙，守請虛坐，求乞福願，冀其必得，至死不悟，不亦哀哉？若乃精靈困於煩擾，榮衛消於役用，煎熬形氣，刻削天和，勞逸過度，而碎首請命，變起膏肓，而祭禱以求痊，當風臥濕，而謝罪於靈祇，飲食失節，而委禍於鬼魅，蕞爾之體，自怡玆患，天地神明，曷能濟焉？其烹牲罄&#32675;，何所補焉？夫福非足恭所請也，禍非裡祀所禳也。若命可以重禱延，疾可以豐祀除，則富姓可以必長生，而貴人可以無疾病也。夫神不飲非族，鬼不享淫祀，皂隸之巷，不能紆金銀之軒，布衣之門，不能動六轡之駕，同為人類，而尊卑兩絕，況於天神，緬邈清高，其倫異矣，貴亦極矣。蓋非臭鼠之酒肴，庸民之曲躬，所能感降，亦已明矣。夫不忠不孝，罪之大惡，積千金之賂，大牢之饌，求令名於明主，釋</span><span style="font-family: 新細明體; color: red; background: lime"></span><span style="font-family: 新細明體; color: #C0504D">貴於邦家，以人釋人，猶不可得，況年壽難獲於令名，篤疾難除於愆責，鬼神異倫，正直是與，冀其曲祐，未之有也。夫&#24921;德之主，忍詬之臣，猶能賞善不須貸財，罰惡不任私情，必將修繩履墨，不偏不黨，豈況鬼神，過此之遠，不可以巧言動，不可以飾賂求，斷可識矣。</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">
		　　楚之靈王，躬自為巫，靡愛斯牲，而不能卻吳師之討也。漢之廣陵，敬奉李須</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#2</span><span style="font-family: 新細明體; color: #C0504D">，傾竭府庫而不能救叛逆之誅也。孝武</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#3</span><span style="font-family: 新細明體; color: #C0504D">尤信鬼神，咸袟無文，而不能免五祚之殂</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#4</span><span style="font-family: 新細明體; color: #C0504D">。孫主貴待華嚮，封以王</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#5</span><span style="font-family: 新細明體; color: #C0504D">爵，而不能延命盡之期。非犧牲之不博碩，非玉帛之不豐醲，信之非不款，敬之非不重，有丘山之損，無毫釐之益，豈非失之於近，而營之於遠乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　第五公誅除妖道，而既壽且貴；宋廬江罷絕山祭，而福祿永終；文翁破水靈之廟，而身吉民安；魏武禁淫祀之俗，而洪慶來假。前事不忘</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#6</span><span style="font-family: 新細明體; color: #C0504D">，將來之鑒也。明德惟馨，無憂者壽，嗇寶不夭，多慘用老，自然之理，外物何為。若養之失和，伐之不解，百痾緣隙而結，榮衛竭而不悟，大牢三牲，曷能濟焉？俗所謂道</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#7</span><span style="font-family: 新細明體; color: #C0504D">率皆妖偽，轉相誑惑，久而彌甚，既不能修療病之術，又不能返其大迷，不務藥石之救，惟專祝祭之謬，祈禱無已，問卜不倦，巫祝小人，妄說禍祟，疾病危急，唯所不聞，聞輒修為，損費不訾，富室竭其財儲，貧人假舉倍息，田宅割裂以訖盡，筮櫃倒裝而無餘。或偶有自差，便謂受神之賜，如其死亡，便謂鬼不見赦，幸而誤活，財產窮罄，遂復饑寒凍餓而死，或起為劫剽，或穿窬斯濫，喪身於</span><span style="font-family: 新細明體; color: red; background: lime"></span><span style="font-family: 新細明體; color: #C0504D">鏑之端，自陷於醜惡之刑，皆此之由也。或什物盡於祭祀之費耗，穀帛淪於貪濁之師巫，既沒之日，無復凶器之直，衣衾之周，使尸朽蟲流，良可悼也。愚民之蔽，乃至於此哉。淫祀妖邪，禮律所禁。然而凡夫，終不可悟。唯宜王者更峻其法制，犯無輕重，致之大辟，購慕巫祝不肯止者，刑之無赦，肆之市路，不過少時，必當絕息，所以令百姓杜凍饑之源，塞盜賊之萌，非小惠也。</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">
		　　曩者有張角、柳根、王歆、李申之徒，或稱千歲，假託小術，坐在立亡，變形易貌，誑眩黎庶，糾合&#32675;愚，進不以延年益壽為務，退不以消災治病為業，遂以招集奸黨，稱合逆亂，不純自伏其辜，或至殘滅良人，或欺誘百姓，以規財利，錢帛山積，富喻王公，縱肆奢淫，侈服王食，妓妾盈室，管絃成列，刺客死士，為其致用，威傾邦君，勢凌有司，亡命通逃，因為窟藪。皆由官不糾治，以臻斯患，原其所由，可為歎息。吾徒匹夫，雖見此理，不在其位，未如之何！臨民官長，疑其有神，慮恐禁之，或致禍祟，假令頗有其懷，而見之不了，又非在職之要務，殿最之急事，而復是其愚妻頑子之所篤信，左右小人，並云不可，阻之者眾，本無至心而諫，怖者異口同聲，於是疑惑，竟於莫敢，令人扼腕發憤者也。余親見所識者數人，了不奉神明，一生不祈祭，身享遐年，名位巍巍，子孫蕃昌，且富且貴也。唯余亦無事於斯，唯四時祀先人而已。曾所遊歷水陸萬里，道側房廟，固以百許，而往返經遊，一無所過，而車馬無傾覆之變，涉水無風波之異，屢值疫癘，常得藥物之力，頻冒矢石，幸無傷刺之患，益知鬼神之無能為也。又諸妖道百餘種，皆煞生血食，獨有李家道無為為小差。然雖不屠宰，每供福食，無有限劑，市買所具，務於豐泰，精鮮之物，不得不買，或數十人&#21416;，費亦多矣，復未純為清省也，亦皆宜在禁絕之列。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　或問李氏之道起於何時。余答曰，昊太帝時，蜀中有李阿者，穴居不食，傳世見之，號為八百歲公。人往往問事，阿無所言，但占阿</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#8</span><span style="font-family: 新細明體; color: #C0504D">顏色。若顏色欣然，則事皆吉；若顏容慘戚，則事皆凶；若阿含笑者，則有大慶；若微歎者，即有深憂。如此之候，未曾一失也。後一旦忽去，不知所在。後有一人姓李名寬，到吳而蜀語，能祝水治病，頗愈，於是遠近翕然，謂寬為李阿，因共呼之為李八百，而實非也。自公卿以</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#9</span><span style="font-family: 新細明體; color: #C0504D">下，莫不雲集其門，後轉驕貴，不復得常見，賓客但拜其外門而退，其怪異如此。於是避役之吏民，依寬為弟子者，恆近千人，而昇堂入室高業先進者，不過得祝水及三部符導引日月行&#28801;而已，了無治身之要、服食神藥、延年駐命、不死之法也。吞氣斷穀，可得百日以還，亦不堪久，此是其術至淺可知也。余親識多有及見寬者，皆云寬衰老羸悴，起止咳噫，目瞑耳聾，齒墮髮白，漸又昏耗，或忘其子孫，與凡人無異也。然民復為寬故作無異以欺人，豈其然乎？吳曾有大疫，死者過半。寬所奉道室，名之為廬，寬亦得溫病，託言入廬齋戒，遂死於廬中。而事寬者猶復謂之化形尸解之仙，非為真死也。夫神仙之法，所以與俗人不同者，正以不老不死為貴耳。今寬老則老矣，死則死矣，此其不得道，居然可知矣，又何疑乎？若謂於仙法應尸解者，何不且止民間一二百歲，住年不死，然後去乎？天下非無仙道也，寬但非其人耳。余所以委曲論之者，寬弟子轉相教受，布滿江表，動有千許，不覺寬法之薄，不足遵承而守之，冀得度世，故欲今人覺此而悟其滯迷耳。</span><span lang="EN-US" style="font-family: New MingLiu"><br>
		</span><span style="font-family: 新細明體">　　<span style="color: #C0504D">天下有似是而非者，實為無限，將復略說故事，以示後人之不解者。昔汝南有人於田中設繩罥以捕&#40606;〔而得者，其主未覺。有行人見之，因竊取&#40606;〕</span></span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#10</span><span style="font-family: 新細明體; color: #C0504D">而去。猶念取之不事。其上有鮑魚者，乃以一頭置罥中而去。本主來，於罥中得鮑魚，怪之以為神，不敢持歸。於是村里聞之，因共為起屋立廟，號為鮑君。後轉多奉之者，丹楹藻&#26817;，鍾鼓不絕。病或有偶愈者，則謂有神，行道經過，莫不致祀焉。積七八年，鮑</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">
		魚主後行過廟下，問其故，人具為之說，其鮑魚主乃曰，此是我鮑魚耳，何神之有？於是乃息。</span><span lang="EN-US" style="font-family: New MingLiu"><br>
		</span><span style="font-family: 新細明體; color: #C0504D">
		　　又南頓人張助者，耕白田，有一李栽，應在耕次，助惜之，欲持歸，乃掘取之，未得即去，以濕土封其根，以置空桑中，遂忘取之。助後作遠&#36548;不在。後其里中人，見桑中忽生李，謂之神。有病目痛者，蔭息此桑下，因祝之，言李君能令我目愈者，謝以一</span><span style="font-family: 新細明體; color: red; background: lime"></span><span style="font-family: 新細明體; color: #C0504D">。其目偶愈，便殺</span><span style="font-family: 新細明體; color: red; background: lime"></span><span style="font-family: 新細明體; color: #C0504D">祭之。傳者過差，便言此樹能令盲者得見。遠近翕然，同來請福，常車馬填溢，酒肉滂&#27826;，如此數年。張助罷&#36548;來還，見之，乃曰，此是我昔所置李栽耳，何有神乎？乃斫去便止也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　又汝南彭氏墓近大道，墓口有一石人，田家老母到市買數片餅以歸，天熱，過蔭彭氏墓口樹下，以所買之餅暫著石人頭上，忽然便去，而忘取之。行路人見石人頭上有餅，怪而問之。或人云，此石上有神，能治病，愈者以餅來謝之。如此轉以相語，云頭痛者摩石人頭，腹痛者摩石人腹，亦還以自摩，無不愈者。遂千里來就石人治病，初但&#40388;豚</span><span lang="EN-US" style="font-size: 9.0pt; line-height: 150%; font-family: 新細明體; color: #C0504D; background: lime">#11</span><span style="font-family: 新細明體; color: #C0504D">，後用牛羊，為立帷帳，管絃不絕，如此數年。忽日前忘餅母聞之，</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">乃為人說，始無復往者。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　又洛西有古大墓，穿壞多水，墓中多石灰，石灰汁主治瘡，夏月行人有病瘡者煩熱，見此墓中水清好，因自洗浴，瘡偶便愈。於是諸病者聞之，悉往自洗，轉有飲之以治腹內疾者。近墓居人，便於墓所立廟舍而賣此水，而往買者又常祭廟中，酒肉不絕。而來買者轉多，此水盡。於是賣水者常夜竊他水以益之，其遠道人不能往者，皆因行使或持器遺信賣之。於是賣水者大富。人或言無神，官中禁止，遂填塞之，乃絕。</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">
		　　又興古太守馬氏在官，有親故人投之求恤焉，馬乃令此人出外住，詐云是神人道士，治病無不手下立愈。又令辯士遊行，為之虛聲，云能令盲者登視，躄者即行。於是四方雲集，趍之如市，而錢帛固已積山矣。又&#21201;諸求治病者，雖不便愈，當告人言愈也，如此則必愈；若告人未愈者，則後終不愈也，道法正爾，不可不信。於是後人問前來者，前來輒告之云已愈，無敢言未愈者也。旬日之間，乃致巨富焉。凡人多以小黠而大愚，聞延年長生之法，皆為虛誕，而喜信妖邪鬼怪，令人鼓舞祈祀。所謂神者，皆馬氏誑人之類也。聊記其數事，以為未覺者之戒焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		　　或問曰，世有了無知道術方伎，而平安壽考者，何也？</span><span lang="EN-US" style="font-family: New MingLiu"><br>
		</span><span style="font-family: 新細明體">　　<span style="color: #C0504D">抱朴子曰，諸如此者，或有陰德善行，以致福祐；或受命本長，故令難老遲死；或亦幸而偶爾不逢災傷。譬猶田獵所經，而有遺禽脫獸；大火既過，時餘不燼草木也。要於防身卻害，當修守形之防禁，佩天文之符劍耳。祭禱之事無益也，當恃我之不可侵也，無恃鬼神之不侵我也。然思玄執一，含景環身，可以辟邪惡，度不祥，而不能延壽命，消體疾也。任自然無方術者，未必不有終其天年者也，然不可以值暴鬼之橫枉，大疫之流行，則無以卻之矣。夫儲甲冑，蓄簑笠者，蓋以為兵為雨也。若幸無攻戰，時不沉陰，則有與無正同耳。若矢石霧合，飛鋒煙交，則知裸體者之困矣。洪雨河傾，素雪彌天，則覺路立者之劇矣。不可以薺菱之細碎，疑陰陽之大氣，以誤晚學之散人，謂方術之無益也。</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="color: #C0504D">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: #C0504D">抱朴子內篇卷之九竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="color: purple">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D">
		#1</span><span style="font-size: 9.0pt; line-height: 150%; font-family: 新細明體; color: #C0504D">『謳歌』原作『諨報』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D">
		#2</span><span style="font-size: 9.0pt; line-height: 150%; font-family: 新細明體; color: #C0504D">『須』原作『頒』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D">
		#3</span><span style="font-size: 9.0pt; line-height: 150%; font-family: 新細明體; color: #C0504D">『武』原作『文』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D">
		#4</span><span style="font-size: 9.0pt; line-height: 150%; font-family: 新細明體; color: #C0504D">『殂』原作『祖』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D">
		#5</span><span style="font-size: 9.0pt; line-height: 150%; font-family: 新細明體; color: #C0504D">『王』原作『往』，據王明校本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-size: 9.0pt; line-height: 150%; font-family: 新細明體; color: #C0504D">
		#6</span><span style="font-size: 9.0pt; line-height: 150%; font-family: 新細明體; color: #C0504D">『忘』原作『妄』，據王明校本改。<span lang="EN-US"><br>
		#7</span>『道』原脫，據王明校本補。<span lang="EN-US"><br>
		#8</span>『阿』原作『問』，據王明校本改。<span lang="EN-US"><br>
		#9</span>『以』原作『已』，據王明校本改。<span lang="EN-US"><br>
		#10</span>括號內的文句原脫，據王明校本補。<span lang="EN-US"><br>
		#11</span>『豚』原作『肋』，據王明校本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
