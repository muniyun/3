<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; line-height: 150%; font-family: 新細明體; color: #800000">
		抱朴子內篇</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: #800000">
		經名：抱朴子內篇。晉葛洪著。二十卷。底本出處：《正統道藏》太清部。參校版本：王明：《抱朴子內篇校釋》。</span></td>
      </tr>
		<tr>
        <td width="97%" align="center">
    	<p style="margin:0cm;margin-bottom:.0001pt;line-height:150%">
		<span style="font-size: 18.0pt; line-height: 150%; font-family: 新細明體; color: maroon">
		抱朴子內篇序</span></p>
		<p style="margin:0cm;margin-bottom:.0001pt;line-height:150%" align="left">
		<span style="font-family: 新細明體; color: maroon">
		　　洪體乏超逸之才，偶好無為之業。假令奮翅則能凌厲玄霄，騁足則能追風躡景，猶故欲戢勁翮於鷦鷯之群，藏逸跡於跛驢之伍，豈況大塊&#31104;我以尋常之短羽，造化假我於至駑之蹇足，以自卜者審，不能者止。豈敢力蒼蠅而慕沖天之舉，策跛&#40712;而追飛兔之軌，飾嫫母之陋醜，求媒揚之美談，堆沙礫之賤質，索千金於和肆哉。<span lang="EN-US"><br>
		</span>夫以僬僥之步，而企及夸父之蹤，近才所以躓閔也。以要離之贏，而強赴扛鼎之契，</span><span style="font-family:
標楷體;color:maroon">或作勢。</span><span style="font-family: 新細明體; color: maroon">秦人所以斷筋也。是以望絕於榮華之徒，而志安乎窮否之域。藜藿有八珍之甘，而蓬華有藻梲之樂也。故權貴之家，雖咫尺弗從也。知道之士，雖艱遠必造也。考覽奇書，既不少矣，率多隱語，難可卒解。自非至精，不能尋究，自非篤勤，不能悉見也。道士淵博洽聞者寡，而意斷妄說者眾。至於時有好事者，欲有所修為，蒼卒不知所從，而意之所疑，又無可諮問。今為此書，粗舉長生之理，其至妙者，不得宣之於翰墨，蓋麤言較&#30055;，以示一隅。冀悱憤之徒省之，可以思過半矣，豈為暗塞必能窮微暢遠乎。聊論其所先舉耳。<span lang="EN-US"><br>
		</span>
		　　世儒徒知伏膺周、孔，桎梏皆死，莫信神仙之事，謂為妖妄之說，見余此書，不特大笑之，又將謗毀真正，故不以合於世。余所著子書之數，而則為此一部，名曰內篇，凡二十卷，與外篇各起次第也。雖不足以藏名山石室，且欲緘之金匱，以示識者。其不可與言者，不令見也。貴使來世好長生者，有以釋其惑，豈求信於不信者乎。葛洪稚川謹序。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>