<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體,serif; color: #993300">
		公孫龍子</span></b></p>
		<p style="margin:0cm;margin-bottom:.0001pt" align="left">
		<span style="font-family:標楷體;
color:#993300">經名：公孫龍子。舊題周介孫龍撰。三卷。底本出處：《正統道藏》太清部。參校版本：王琯《公孫龍子懸解》，簡稱王琯本。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span style="font-size: 18.0pt; font-family: 新細明體,serif; color: #993300">
		公孫龍子卷上</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體,serif; color: #993300">趙人公孫龍著</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family: 'New MingLiu',serif; color: #993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #993300">跡府第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #993300">府，聚也。述作論事之跡，聚之於篇中，因以名篇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　公孫龍，六國時辯士也。疾名實之散亂，因資材之所長，為守白之論。假物取譬，以守白辯。</span><span style="font-family: 標楷體; color: #993300">物各有材，聖人之所資用者也。夫&#34886;材殊辯，各恃所長，更相是非，以邪削正，故賞罰不由天子，威福出自權臣。公孫龍傷明王之不興，疾名器之乖實，乃假指物，以混是非，寄白馬而齊物我，輩時君之有悟而正名實焉。</span><span style="font-family: 新細明體,serif; color: #993300">謂白馬為非馬也。白馬為非馬者，言白所以名色，言馬所以名形也。色非形，形非色也。夫言色則形不當與，言形則色不宜從；今合以為物，非也。如求白馬於</span><span style="font-family: 新細明體,serif; color: red; background: lime"></span><span style="font-family: 新細明體,serif; color: #993300">中，無有，而有驪色之馬；然不可以應有白馬也。不可以應有白馬，則所求之馬亡矣；亡則白馬竟非馬。欲推是辯，以正名實，而化天下焉。</span><span style="font-family: 標楷體; color: #993300">馬體不殊，黃白乃異，彼此相推，是非混一，故以斯辯而正名實。</span><span style="font-family: 新細明體,serif; color: #993300">龍與孔穿會趙平原君家。穿曰：素聞先生高誼，願為弟子久；但不取先生以白馬為非馬耳。請去此術，則穿請為弟子。龍曰：先生之言悖。龍之所以為名者，乃以白馬之論爾。今使龍去之，則無以教焉。且欲師之者，以智與學不如也。今使龍去之，此先教而後師之也。先教而後師之者，悖。且白馬非馬，乃仲尼之所取。</span><span style="font-family: 標楷體; color: #993300">仲尼曰：必也正名乎。龍以白馬正名實，故仲尼之所取。</span><span style="font-family: 新細明體,serif; color: #993300">龍聞楚王張繁弱之弓，載忘歸之矢，以射蛟兕於雲夢之圃，而喪其弓。左右請求之。王曰：止。楚王遺弓，楚人得之，又何求乎？仲尼聞之曰：楚王仁義而未遂也，亦日人亡弓，人得之而已，何必楚？若此，仲尼異楚人於所謂人。</span><span style="font-family: 標楷體; color: #993300">楚王失弓，因以利楚，不能兼濟天下，故曰仁義未遂也。人君唯私其黨，附之亦如守白求馬，獨有白馬來應。楚王所謂人者，楚國也。仲尼所謂人者，天下也。故離白以求馬，&#34886;馬皆至矣。忘楚以利人，天下感應矣。</span><span style="font-family: 新細明體,serif; color: #993300">夫是仲尼異楚人於所謂人，而非龍異白馬於所謂馬，悖。先生修儒術而非仲尼之所取，欲學而使龍去所教，則雖百，龍固不能當前矣。孔穿無以應焉。</span><span style="font-family: 標楷體; color: #993300">聖教雖殊，其歸不異，曲士求於教，不能博通，則安其所習，毀所不悟。故雖賢倍百，龍不能當前為師，亦如守白求馬，所喪多矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　公孫龍，趙平原君之客也。孔穿，孔子之葉也。穿與龍會，穿謂龍曰：臣居魯，側聞下風，高先生之智，說先生之行，願受業之日久矣，乃今得見。然所不取先生者，獨不取先生之以白馬為非馬耳。請去白馬非馬之學，穿請為弟子。公孫龍曰：先生之言悖。龍之學，以白馬為非馬者也。使龍去之，則龍無以教。無以教而乃學於龍也者，悖。且夫欲學於龍者，以智與學焉為不逮也。今教龍去白馬非馬，是先教而後師之也。先教而後師之，不可。先生之所以教龍者，似齊王之謂尹文也。齊王之謂尹文曰：寡人甚好士，以齊國無士，何也？尹文曰：願聞大王之所謂士者。齊王無以應。尹文曰：今有人於此，事君則忠，事親則孝，交友則信，處鄉則順。有此四行，可謂士乎？齊王曰：善。此真吾所謂士也。尹文曰：王得此人，肯以為臣乎？王曰：所願而不可得也。是時齊王好勇，</span><span style="font-family: 標楷體; color: #993300">聖人之用士也，各因其材而用之，無所去取也。齊王以所好求士，亦如守白命馬，豈得士乎？</span><span style="font-family: 新細明體,serif; color: #993300">於是尹文曰：使此人廣庭大&#34886;之中，見侵侮而終不敢&#39724;，王將以為臣乎？王曰：鉅士也？見侮而不&#39724;，辱也。辱則寡人不以為臣矣。尹文曰：唯見侮而不&#39724;，未失其四行也。是人未失其四行，其所以為士也。然而王一以為臣，一不以為臣；則向之所謂士者，乃非士乎？齊王無以應。尹文曰：今有人君將理其國，人有非則非之，無非則亦非之；有功則賞之，無功則亦賞之。而怨人之不理也，可乎？齊王曰：不可。尹文曰：臣竊觀下吏之理齊，其方若此矣。王曰：寡人理國，信若先生之言，人雖不理，寡人不敢怨也。意未至然與？</span><span style="font-family: 標楷體; color: #993300">意之所思，未至大道。</span><span style="font-family: 新細明體,serif; color: #993300">尹文曰：言之敢無說乎？</span><span style="font-family: 標楷體; color: #993300">既言齊國失政，敢不說其由乎？</span><span style="font-family: 新細明體,serif; color: #993300">王之令曰，殺人者死，傷人者刑。人有畏王之令者，見侮而終不敢&#39724;，是全王之令也。而王曰，見侮而不&#39724;者，辱也。謂之辱，非之也。無非而王辱之，故因除其籍，不以為臣也。不以為臣者，罰之也。此無罪而王罰之也。且王辱不敢&#39724;者，必榮敢&#39724;者也。榮敢&#39724;者是，而王是之，必以為臣矣。必以為臣者，賞之也。彼無功而王賞之，王之所賞，吏之所誅也；上之所是，而法之所非也。賞罰是非，相與四謬，雖十黃帝，不能理也。齊王無以應焉。</span><span style="font-family: 標楷體; color: #993300">君不顧法，則國無政。故聖倍</span><span style="font-size: 8.0pt; font-family: 標楷體; color: #993300; background: lime">＃１</span><span style="font-family: 標楷體; color: #993300">十黃帝，不能救其亂也。</span><span style="font-family: 新細明體,serif; color: #993300">故龍以子之言有似齊王。子知難白馬之非馬，不知所以難之說，以此，猶知好士之名，而不知察士之類。</span><span style="font-family: 標楷體; color: #993300">察士之善惡，類能而任之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-family: 'New MingLiu',serif; color: #993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #993300">白馬論第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">白馬非馬，可乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">曰：可。</span><span style="font-family: 標楷體; color: #993300">夫闡微言，明王道，莫不立賓主，致往復，假一物以為萬化之宗，寄言論而齊彼我之謬，故舉白馬以混同異。<span lang="EN-US"><br>
		</span></span><span style="font-family: 新細明體,serif; color: #993300">
		曰：何哉？</span><span lang="EN-US" style="font-family: 'New MingLiu',serif; color: #993300"><br>
		</span><span style="font-family: 新細明體,serif; color: #993300">
		曰：馬者所以命形也，白者所以命色也，命色者，非命形也，故日白馬非馬。</span><span style="font-family: 標楷體; color: #993300">馬形者，喻萬物之形，皆材用也。馬色者，況萬物種類，各有親疏也。以養萬物，則天下歸存，親疏以待人，則海內叛。譬如離色命馬，&#34886;馬斯應，守白求馬，唯得白馬。故命形而守一白色者，非命&#34886;馬也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　曰：有白馬不可謂無馬也。不可謂無馬者，非馬也。</span><span style="font-family: 標楷體; color: #993300">既有白馬，不可謂之無馬，則白馬豈非馬乎。</span><span style="font-family: 新細明體,serif; color: #993300">有白馬，為有馬白之非馬，何也？</span><span style="font-family: 標楷體; color: #993300">白與馬連而白非馬，何故？<span lang="EN-US"><br>
		</span></span><span style="font-family: 新細明體,serif; color: #993300">
		　　曰：求馬，黃黑馬皆可致。求白馬，黃黑馬不可致。</span><span style="font-family: 標楷體; color: #993300">凡物親者少，疏者多，如一白之於&#34886;色也。故離白求馬，黃黑皆至，以白命馬</span><span style="font-family: 新細明體,serif; color: #993300">，</span><span style="font-family: 標楷體; color: #993300">&#34886;色咸去，懷柔之道，亦猶此也。</span><span style="font-family: 新細明體,serif; color: #993300">使白馬乃馬也，是所求一也；所求一者，白者不異馬也。</span><span style="font-family: 標楷體; color: #993300">設使白馬乃為有馬者，但是一馬耳，其材不異&#34886;馬也。猶君之所私者；但是一人耳，其賢不異&#34886;人也。人心不常於一君，亦猶馬形不專於一色，故君之愛已則附之，君之疏己則叛之，何可私其親黨而疏於天下乎。</span><span style="font-family: 新細明體,serif; color: #993300">所求不異，如黃黑馬有可有不可，何也？可與不可，其相非明。故黃黑馬一也，而可以應有馬，而不可以應有白馬；是白馬之非馬，審矣。</span><span style="font-family: 標楷體; color: #993300">如黃黑馬亦各一馬，不異馬也而不可以應&#34886;馬不可以應白馬者，何哉？白非黃，黃非白，五色相非，分明矣。君既私以待人，人亦私以叛君，寧肯應君命乎？故守白命馬者，非能致&#34886;馬，審矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　曰：以馬之有色為非馬，天下非有無色之馬也，天下無馬，可乎？</span><span style="font-family: 標楷體; color: #993300">以馬有色為非馬者，天下馬皆有色；豈無馬乎？猶人皆有親疏，不可謂無人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　曰：馬固有色，故有白馬。使馬無色，有馬而<span style="background: lime">＃２</span>已耳，安取白馬？故白者非馬也。</span><span style="font-family: 標楷體; color: #993300">如，而也。馬皆有色，故有白馬耳。若使馬元無色，而獨有馬而已者，則馬耳，安取白馬乎？如人必因種類而生，故有華夷之別，若使元無氏族，而獨有人者，安取親疏乎？故白者，自是白，非馬者也。</span><span style="font-family: 新細明體,serif; color: #993300">白馬者，馬與白也。馬與白馬也，故日白馬非馬也。</span><span style="font-family: 標楷體; color: #993300">白既非馬，則白與馬二物矣。合二物以共體，則不可偏謂之馬。故以馬而喻白，則白馬為非馬也。<span lang="EN-US"><br>
		</span></span><span style="font-family: 新細明體,serif; color: #993300">
		　　曰：馬未與白為馬，白未與馬為白。合馬與白，復名白馬。是相與以不相與為名，未可。故曰，白馬非馬未可。</span><span style="font-family: 標楷體; color: #993300">此賓述主義而難之也。馬自與馬為類，白自與白為類，故日相與也。馬不與白為馬，白不與馬為白，故日不相與也。合馬與白，復名白馬。乃是強用白色以為馬名，其義未可。故以白馬為非馬者，未可也。上之未可主義，下之未可賓難也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　曰：以有白馬為有馬，謂有白馬為有黃馬，可乎？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">　　曰：未可。</span><span style="font-family: 標楷體; color: #993300">主責賓日，定以白馬為有馬者，則白馬可得為黃馬乎？賓曰未可也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300">
		　　曰：以有馬為異有黃馬，是異黃馬於馬也。異黃馬於馬，是以黃馬為非馬。</span><span style="font-family: 標楷體; color: #993300">既以白馬為有馬，而黃馬不得為白馬，則黃馬為非馬明。執者未嘗不失矣。</span><span style="font-family: 新細明體,serif; color: #993300">以黃馬為非馬，而以白馬為有馬，此飛者入池，而棺槨異處，此天下之悖言亂辭也。</span><span style="font-family: 標楷體; color: #993300">黃、白、色也。&#34886;馬，形也。而強以色為形，飛者入池之謂也。黃馬白馬同為馬也。而取白棄黃，棺槨異處之謂也。凡棺槨之相待，猶曆齒之相依，膺亡齒寒，不可異處也。夫四夷守外，諸夏待內，內外相依，天下安矣。若乃私諸夏而疏夷狄，則夷狄叛矣。勒兵伐遠，人不堪命，則諸夏亂矣。內離外叛，棺槨異所，則君之所私者，不能獨輔君、矣。故棄黃取白，悖亂之甚矣。</span><span lang="EN-US" style="color: #993300"><br>
		</span><span style="font-family: 新細明體,serif; color: #993300">
		　　曰：有白馬不可謂無馬者，離白之謂也。是<span style="background: lime">＃３</span>離者有白馬不可謂有馬也。故所以為有馬者，獨以馬為有馬耳，非以<span style="background: lime">＃４</span>白馬為有馬。故其為有馬也，不可以謂馬馬也。賓日為白是離有馬，不離實為非馬，但以馬形、馬色堅相連屬，便是二馬共體，不可謂之馬馬，故連稱白馬也。</span><span lang="EN-US" style="color: #993300"><br>
		</span><span style="font-family: 新細明體,serif; color: #993300">
		　　曰：白者不定所白，忘之而可也。</span><span style="font-family: 標楷體; color: #993300">萬物通有白色，故曰不定所白，白既不定在馬，馬亦不專於白，故忘色以求馬，&#34886;馬皆應矣。忘私以親人，天下皆親矣。</span><span style="font-family: 新細明體,serif; color: #993300">白馬者，言白定所白也。定所白者，非白也。</span><span style="font-family: 標楷體; color: #993300">定白在馬者，乃馬之白也。安得自為白乎？</span><span style="font-family: 新細明體,serif; color: #993300">馬者，無去取於色，故黃黑皆所以應。</span><span style="font-family: 標楷體; color: #993300">直云馬者，是於&#34886;色，無所去取也。無取，故馬無不應，無去，故色無不在。是以聖人，淡然忘懷，而以虛統物，故物無不洽，而理無不極。</span><span style="font-family: 新細明體,serif; color: #993300">白馬者，有去取於色，黃黑馬皆所以色去，故唯白馬獨可以應耳。</span><span style="font-family: 標楷體; color: #993300">去黃取白，則&#34886;馬各守其色，自殊而去，故唯白馬獨應矣。王者黨其所私而疏天下，則天下各守其疏，自殊而叛矣。天下俱叛，誰當應君命哉？其唯所私乎？所私獨應命，物適足增禍，不能靜，亂也。</span><span style="font-family: 新細明體,serif; color: #993300">無去者，非有去也，故曰白馬非馬。</span><span style="font-family: 標楷體; color: #993300">不取於白者，是不去黃也，不去於色，則色之與馬，非有能去。故曰無去者，非有去也。凡黃白之在馬，猶親疏之在人，私親而皆疏，則疏者叛矣。疏有離叛，則親不能獨存矣。故日白馬非馬。是以聖人，虛心洞照，理無不統，懷六合於胸中，而靈鑒有餘；燭萬象於方寸，而其神彌靜。故能處親而無親，在疏而無疏，雖不取於親疏，亦不捨於親疏，所以四海同親，萬國共貫也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: 新細明體,serif; color: #993300">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span style="font-size: 18.0pt; font-family: 新細明體,serif; color: #993300">
		公孫龍子卷上竟</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300; background: lime">
		＃１</span><span style="font-family: 新細明體,serif; color: #993300">『 倍』 原誤作『 
		陪』，據百子本校正。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300; background: lime">
		＃２</span><span style="font-family: 新細明體,serif; color: #993300">『 而』 原為『 
		如』，據王琯本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300; background: lime">
		＃３</span><span style="font-family: 新細明體,serif; color: #993300">『 是』原為』 
		不』 ，據王琯本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #993300; background: lime">
		＃４</span><span style="font-family: 新細明體,serif; color: #993300">『 以』 原為『 
		有』 ！據王琯本改。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
