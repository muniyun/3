<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: maroon">鬻子</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: maroon">
		經名：鬻子。周常熊撰。唐逢行珪註。二卷。底本出處：《正統遺藏》太清部。參校版本：台灣商務印書館影印文淵閣《四庫全書》本（簡稱《四庫》本）。</span></td>
      </tr>
		<tr>
        <td width="97%" align="center">
    	<p style="line-height: 150%; margin: 0 0cm"><b>
		<span style="font-size: 18.0pt; font-family: 新細明體; color: maroon">鬻子卷下</span></b></p>
		<p style="line-height: 150%; margin: 0 0cm">
		<span style="font-family: 標楷體; color: maroon">華州鄭縣尉逄行珪註</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">曲阜魯周公政甲第十四</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		曲阜之地方七百里，少昊之墟，是魯周公所封之邑，以周公裨益政禮，故稱之以為篇耳。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">政曰：昔者魯周公曰：吾聞之於政也，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">稱周公之言，以明政者也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">知善不行者謂之狂，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">善者，體道懷德也。人主行善於上，<span lang="EN-US"><br>
		</span>百姓變善於下，堯之日比屋可封。<span lang="EN-US"><br>
		</span>知善道之為善而不行用者，是狂悖<span lang="EN-US"><br>
		</span>之人也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">知惡不改者謂之惑。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">惡者，賊以喪軀。人主為惡於上，則<span lang="EN-US"><br>
		</span>百姓為惡而不悛者，是昏惑<span lang="EN-US" style="background: lime">#1</span></span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">夫狂與惑者，聖王之戒也。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">知善而不行，知惡而不改，鈴至狂惑<span lang="EN-US"><br>
		</span>者。此聖王之明戒也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">道符五帝三王傳政甲第二</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">夫開國崇基，必先於道。道既符合，無往不貞<span lang="EN-US" style="background: lime">#2</span>。影響相同，自然合應。甲者，先於乙也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">不肖者，不自。謂不肖也，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		肖者，類也。言不類不似也。自知賢不肖，是為明也。不似之人，豈自稱哉？言不知也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">而不肖見於行。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">丹朱傲虐，無拾晝夜；&#38943;&#38943;肆惡，曾<span lang="EN-US"><br>
		</span>無休息。此則見於外不以隱微者<span lang="EN-US"><br>
		</span>也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">雖自謂賢人，猶謂之不肖也。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">不肖者豈自謂不肖哉？以賢者視<span lang="EN-US"><br>
		</span>之，不肖之逵見矣。雖以彼賢，以自<span lang="EN-US"><br>
		</span>賢，人豈以為賢乎？<span lang="EN-US"><br>
		</span></span><span style="font-family: 新細明體; color: maroon">
		愚者，不自謂愚，而愚見於言。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">昧道不德之人，豈自稱其愚蒙哉？<span lang="EN-US"><br>
		</span>而愚&#36857;見於辭說也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">雖自謂智人，猶謂之愚。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">愚者豈自以為愚哉？以智視之，愚<span lang="EN-US"><br>
		</span>&#36857;見矣。雖以彼智，以自智，人豈以</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">為智？</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">數始五帝治天下第七</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		言帝者，年數之始，以記其佐帝及升位之年數也。天下者，豈可妄<span lang="EN-US" style="background: lime">#3</span>理哉<span lang="EN-US">?</span>亦由積德累業以有之也。言五帝之道相緣為政，故同稱之也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">昔者帝顓頊，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		黃帝正妃曰嫘祖，生昌意。昌意生顓頊，為高陽氏，在位七十八年。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">年十五而佐黃帝，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">軒轅氏，少典次子，父曰帝鴻氏，母<span lang="EN-US"><br>
		</span>曰附實，見大電光繞北斗樞星照野，<span lang="EN-US"><br>
		</span>感而孕，二十五月生<span lang="EN-US" style="background: lime">#4</span>，以土德王，故<span lang="EN-US"><br>
		</span>曰黃帝，在位百年。顓頊自幼年以<span lang="EN-US"><br>
		</span>翼佐黃帝也。<span lang="EN-US"><br>
		</span></span><span style="font-family: 新細明體; color: maroon">二十而治天下。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">升為天子也。<span lang="EN-US"><br>
		</span></span><span style="font-family: 新細明體; color: maroon">
		其治天下也，上綠黃帝之道而行之，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">因修黃帝之道而行其政令，不改革<span lang="EN-US"><br>
		</span>也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">學黃帝之道而常之。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">化&#36857;不及<span lang="EN-US" style="background: lime">#5</span>，所以效也。效其通道而<span lang="EN-US"><br>
		</span>常用之。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">昔者帝譽，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		黃帝正妃生玄囂，玄囂之子生·帝譽，德日新，故曰高辛，在位七十年矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">年十五而佐帝顓頊，三十而治天下。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">佐顓頊以理天下，三十而升為帝也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">其治天下也，上綠黃帝之道而明之，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">言德稍下，不能盡行黃帝之道，但明之而已矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">學帝顓頊之道而行之。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">政教所為，效顓頊而行<span lang="EN-US" style="background: lime">#6</span>。其言不能常習之也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">禹政第六</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">伯禹，夏后氏。言禹功錫玄珪，德諧元始，任賢立政<span lang="EN-US" style="background: lime">#7</span>，以致太平，可為法則。故以名篇矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">禹之治天下也，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		黃帝玄孫，祖顓頊，姓姒，名文命，字高密，在位九年，受禪成功，曰禹。受舜禪以臨天下。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		得&#30352;陶，得杜子業，得既子，得施子黯，得季子甯、得然子堪，得輕子玉。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">此以上七大夫之姓名也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">得七大夫以佐其身，以治天下，以天下治。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		言帝王獨治天下，雖則聖德，皆俟賢佐以輔之，故得天下人安也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">湯政天下至紂第七</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		言成湯放無道之桀，以統萬機而理天下，得賢大夫贊佐而致太平，至紂昏惑以失國，故終始書之以名篇。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">湯之治天下也，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		湯姓子，名履，字天乙。除虐去殘曰湯。征葛伯，放傑，順取天下以理也。<span lang="EN-US"><br>
		</span></span><span style="font-family: 新細明體; color: maroon">
		得慶誧、伊尹、湟里且、東門虛、南門蝡、西門疵、北門側。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		伊尹，有莘氏媵臣以為相。東門等，並姓名也。<span lang="EN-US"><br>
		</span></span><span style="font-family: 新細明體; color: maroon">
		得七大夫佐以治天下，而天下治。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		七大夫皆有賢行，斥救弼諧，故得天下咸又也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">二十七世，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">自湯至紂，父子兄弟相承二十七代也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">積歲五百七十六歲至紂。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">夏曰歲，此除即位之年也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">上禹政第六</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">以五聲聽政，克勤于邦，可以為上也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">禹之治天下也，以五聲聽，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		九重幽深，下言難進，所欲百姓反斥救之事，故懸置五聲，招之以聽政也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">門懸鐘、鼓、鐸、磬，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">懸之於龔</span><span style="font-family: 標楷體; color: red; background: lime"></span><span style="font-family: 標楷體; color: maroon">也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">而置鞀，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">置於地也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">以得四海之士。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		四海之士有進於言者，爻造五聲以揮擊傳聞也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">為銘於龔</span><span style="font-family: 新細明體; color: red; background: lime"></span><span style="font-family: 新細明體; color: maroon">，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">懸樂器之具，刻銘於其上也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">曰：教寡人以道者擊鼓，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">鼓以動物，故動合於道也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">教寡人以義者擊鐘，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">鐘，金聲也。以合於義，故教義者擊鐘也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">教寡人以事者振鐸，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">鐸，金鈴木舌也。所以事務有可行為所欲言者，以振鐸也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">語寡人以憂者擊磬，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		憂者，聲悲。磬聲消燥而近於悲，故憂而擊磬也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">語寡人以獄訟者揮鞀。此之謂五聲。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		訟獄之事務於疾速，故揮鞀以陳之。此以上並刻銘於簨</span><span style="font-family: 標楷體; color: red; background: lime"></span><span style="font-family: 標楷體; color: maroon">之文也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		是以禹嘗據一饋而七十起，日中而不暇飽食，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">急於政事，無暇安於一食，所以示接士急之也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">曰：吾猶恐四海之士留於道路。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">常行之處，非所宜憂也<span lang="EN-US" style="background: lime">#8</span>。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">是以四海之士皆至。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">事必得道，必合上下，應會無不至也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">是以禹當朝廷間也，可以羅爵。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		不暇飽食，聽政不痕，朝廷閑靜，然後無事也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">道符五帝三王傳政甲第五</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">夫君子將入其職，旭旭然如日初出。入<span lang="EN-US" style="background: lime">#9</span>，昭昭然，人保其福。既去，暗暗然，人失其教。此得政典符合之謂也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">夫國者，卿相世賢者有之。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">有國則有卿相。賢德者，卿相之具；人與之，主用之<span lang="EN-US" style="background: lime">#10</span>。不賢者豈能用之哉？</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">有國無國，智者治之。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		夫有國者，豈自寧、豈自亂也？所以安者，智謀之力也。<span lang="EN-US"><br>
		</span></span><span style="font-family: 新細明體; color: maroon">智者，非一日之志。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">積功累業，行道不倦，以成其志。<span lang="EN-US"><br>
		</span></span><span style="font-family: 新細明體; color: maroon">治者，非一日之謀。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		謀者，心思也。樹德以為尚寬重道，修政作教以至誠平之咨。謀非一日之所能致也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">治志治謀</span><span lang="EN-US" style="font-family: 標楷體; color: maroon; background: lime">#11</span><span style="font-family: 新細明體; color: maroon">，在於帝王，然後民知所保，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		夫君上有道，化行於下，遠近慕義，四境無虞，百姓淳和，盜賊屏息，故人知所安也。<span lang="EN-US"><br>
		</span></span><span style="font-family: 新細明體; color: maroon">而知所避。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">富貴貧賤不相犯，仁義禮智由其門<span lang="EN-US" style="background: lime">#12</span>，無違政教，下民為福，是知所避也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">發教施令為天下福者，謂之道。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		先之以博愛，陳之以德義，先之以敬讓，道之以禮樂，不奪人時，不干人利，故得禍亂不作。為福之道，此之謂歟？</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">上下相親，謂之和。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		至德以教之，要道以治之，上下同心，是謂和矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">民不求而得所欲，謂之信。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		日出而作，日沒而息，不勞於事，不苦煩苛，甘其食，安其居，、樂其業，此豈外求之哉？上有行道之君，是所政者可謂之大信矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">除去天下之害，謂之仁。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		兼愛萬物，慈惻外施，至若成湯征葛伯、放桀於南巢<span lang="EN-US" style="background: lime">#13</span>，夏禹之別導山川、置立州國，故得天下免於慕亂，百姓宅其所居。仁遠乎哉，斯至七也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">仁與信，和與道，帝王之器。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">此四者，帝王有天下之器，所以樂推也<span lang="EN-US" style="background: lime">#14</span>。苟有違之，而天下離叛，非其所有也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">凡萬物皆有器，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">所用利之，是以為器；而違其用，豈得其器哉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">故欲有為不行其器者，雖欲有為，不成。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		惟名與器不可假人。其所營為，必以其器用。得其器也，故和之<span lang="EN-US" style="background: lime">#15</span>；不行其器，於利遠矣，豈有成哉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		諸侯之欲王者亦然，不用帝王之器者不成。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		言天下之大，神器之重，非其王者，難以處之，王氣而來，可以宰割<span lang="EN-US" style="background: lime">#16</span>。必行仁與信、和與道，然後可招懷萬姓，奄有四維。西伯以敬讓興邦，南陽以七道得政，非其人也，豈妄成之哉。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">湯政湯治天下理第七</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">天地設而萬物生，陰陽化而四時定。分別統理<span lang="EN-US" style="background: lime">#17</span>，為政之方；極於始終，可成法則也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">天地闢而萬物生，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		乾，其靜也專一，其動也正直；坤，其靜也翕斂，其動也開闢。是以廣大而生萬物也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">萬物生而人為政焉。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		政也者，所以正於天地也。言天地生萬物不能相使，不能相制，須人以為政以正之。無其政也，則萬物不理也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">無不能生而無殺也，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">言天地能生而不能無殺。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">唯天地之所以殺，人不能生。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		天之能生，唯天殺之可也。夫唯天殺之，人豈生之哉？是不能生之也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">人化而為善，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		萬物之中，人其為貴，化而為善，理亦天常也。<span lang="EN-US"><br>
		</span></span><span style="font-family: 新細明體; color: maroon">獸化而為惡。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">稟氣以生，不有知飾<span lang="EN-US" style="background: lime">#18</span>，非人之類，豈不惡哉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">人而不善者，謂之獸。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		人化而為善，是曰天常。今為不善者，與彼飛虛蹠實亦何以異矣<span lang="EN-US" style="background: lime">#19</span>。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">有天然後有地，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">天在於上，地在於下，先天後地，理亦自然。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">有地然後有別，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">三才克定，萬物區別。<span lang="EN-US"><br>
		</span></span><span style="font-family: 新細明體; color: maroon">有別然後有義，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">夫婦之義著，君臣之義彰也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">有義然後有教，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		百官立，政教行；父子存，家設教。所以效達於上也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">有教然後有道，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		教&#36857;逵既彰，約之以道；苟乖其道，物無以安。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">有道然後有理，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">事名各立而理自存。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">有理然後有數。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">名理既彰，以統之<span lang="EN-US" style="background: lime">#20</span>。夫數以一終十，乃至千萬勺九九之數，天之運度，亦數之義也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">日有冥有旦，有晝有夜，然後以為數。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		天有三百六十度，一日一度，三百六十日一周天；一日之中，晝夜百刻，以定之為數也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">月一盈一虧，月合月離以數紀。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		一歲之中有十二月，一月有虧有盈。日月或合於次，或離於次，終於一歲。日窮於次，月窮於紀，星迴于天，數將幾終此。則日月星辰運行至十二月，皆周匝於故處。紀，猶會者也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">四者皆陳，以為數治。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		春夏秋冬各統於一歲之日月也。此以上為政之道，當法則也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">政者，衛也。始終之謂衛。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		政者，正也。所以正理天下，以為之·天周衛，始化之，終安之，無得之也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">慎誅魯周公第六</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		刑法有倫，宜於時政；好生之德，理適典章。故明聖之資，輔成周室，誡勸之道，可得稱言。國之大經，在於賞罰，二者或替，將何訓焉？<span lang="EN-US"><br>
		</span>可為政先，故紀之為篇目矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">昔者，</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">此昔者，往日之辭也。<span lang="EN-US"><br>
		</span></span><span style="font-family: 新細明體; color: maroon">魯周公使康叔往守於殷，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		康叔，周公母弟也，衛三監之地。殷人數叛，故使賢母弟王也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">戒之日：與殺不辜，寧失有罪。</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		人命所懸，理須詳正；夫刑或濫，其何則焉？故不可輕殺不辜，寧可失於有罪。此亦寬仁之道也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">無有無罪而見誅，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">罰而不明，雖刑不禁。言罰必施於有罪也<span lang="EN-US" style="background: lime">#21</span>。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">無有有功而不賞。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">賞而不明，雖賞不勸。言賞必加於有功也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">戒之，封，</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">重稱戒者，所以示於殷勤。封，康叔名也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">誅賞之慎焉。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">誅賞者<span lang="EN-US" style="background: lime">#22</span>，國之柄也。怒而加誅，未必當罪；喜而行賞，不必當功。且賞僭懼及於淫<span lang="EN-US" style="background: lime">#23</span>，誅濫則懼及於善。賞得其功則賢人以勸，罰得其辜則姦人以息。此不可不審慎之。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: maroon">鬻子卷下竟</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#1</span><span style="font-family: 標楷體; color: maroon">《四庫》本後有『之人也亡』三字。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#2</span><span style="font-family: 標楷體; color: maroon">『貞』，《四庫》本作『真』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#3</span><span style="font-family: 標楷體; color: maroon">『妄』，《四庫》本作『忘』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#4</span><span style="font-family: 標楷體; color: maroon">此句，《四庫》本作亡『十四月生』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon; background: lime">
		#5</span><span style="font-family: 標楷體; color: maroon">『化』，『四庫》本作『比』。</span></p>
		<p class="MsoNormal" align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: 標楷體; color: maroon; background: lime">
		#6</span><span style="font-family: 標楷體; color: maroon">《道藏》本『效」原衍作『效效』。今據《四庫》本改。<span lang="EN-US"><br>
		<span style="background: lime">#7</span></span>『任』，《四庫》本作『仁』。<span lang="EN-US"><br>
		<span style="background: lime">#8</span></span>『憂』，《四庫》本作『留』。<span lang="EN-US"><br>
		<span style="background: lime">#9</span></span>『入』，《四庫》本作『光』。<span lang="EN-US"><br>
		<span style="background: lime">#10</span></span>『主』，《四庫》本作『王』。<span lang="EN-US"><br>
		<span style="background: lime">#11</span></span>《道藏》本『志』前原脫『治』字。今據《四庫》本補。<span lang="EN-US"><br>
		<span style="background: lime">#12</span></span>『智』，《道藏》本原作『則』，誤。今據文義及《四庫》本改。<span lang="EN-US"><br>
		<span style="background: lime">#13</span></span>『於』，《道藏》本原作『保』，誤。今據文義及《四庫》本改。<span lang="EN-US"><br>
		<span style="background: lime">#14</span></span>『推』，《四庫》本作『用』。<span lang="EN-US"><br>
		<span style="background: lime">#15</span></span>此句，《四庫》本作『得其用也，故達之』。<span lang="EN-US"><br>
		<span style="background: lime">#16</span></span>此句，《四庫》本作『難以處王之器而未可以宰割』。<span lang="EN-US"><br>
		<span style="background: lime">#17</span></span>『別』，《四庫》本作『則』。<span lang="EN-US"><br>
		<span style="background: lime">#18</span></span>『飾』，《四庫》本作『識』。<span lang="EN-US"><br>
		<span style="background: lime">#19</span></span>『驗』，《四庫》本作『渡』。<span lang="EN-US"><br>
		<span style="background: lime">#20</span></span>此句，《四庫》本作『數統之矣』。<span lang="EN-US"><br>
		<span style="background: lime">#21</span></span>『必』，《道藏》本原作『不』，誤。今據文義及《四庫》本改。<span lang="EN-US"><br>
		<span style="background: lime">#22</span></span>此句，《道藏》本原作『賞之重』，不通。今據《四庫》本、百子本校改。<span lang="EN-US"><br>
		<span style="background: lime">#23</span></span>此句，《四庫》本作『賞僭則懼及於淫』。</span></td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英　羅美麗</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">新道藏編纂小組</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
