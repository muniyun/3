<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font face="細明體" color="#800000" size="5">太清部</font><font size="3" color="#008080">(CH06)</font></td>
      </tr>
		<tr>
        <td width="95%" align="center" height="50%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: #C0504D">
		秘傳正陽真人靈寶畢法</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: #C0504D">
		經名：秘傳正陽真人靈寶畢法。簡稱《靈寶畢法》，三卷，原題鍾離權著，呂嵒傳，出於唐徒期至五代時期。底本出處：《正統道藏》太清部。</span></td>
      </tr>
		<tr>
        <td width="97%" align="center">
    	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; line-height: 150%; font-family: 新細明體; color: #C0504D">
		秘傳正陽真人靈寶畢法卷上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: #C0504D">正陽真人鍾離權雲房著純陽真人呂嵒洞賓傳</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-size: 14.0pt; line-height: 150%; font-family: New MingLiu; color: #C0504D">
		&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 14.0pt; line-height: 150%; font-family: 新細明體; color: #C0504D">
		小乘安樂延年法四門</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<b><span lang="EN-US" style="color: #C0504D">&nbsp;&nbsp;&nbsp; </span>
		<span style="font-family: 新細明體; color: #C0504D">匹配陰陽第一</span></b><span lang="EN-US" style="color: #C0504D"><br>
		</span><b>
		<span style="font-size: 18.0pt; line-height: 150%; font-family: 新細明體; color: #C0504D">
		　</span></b><span style="font-family: 新細明體; color: #C0504D">《玉書》曰：大道無形，視聽不可以見聞。大道無名，度數不可以籌筭。資道生形，因形立名。名之大者，天地也。天得乾道而積氣，以覆於下。地得坤道而托質，以載於上。覆載之間，上下相去八萬四千里，氣質不能相交。天以乾索於坤而還於地中，其陽負陰而上升。地以坤索於乾而還於天中，其陰抱陽而下降。一升一降運於道，所以天地長久。</span><span lang="EN-US" style="color: #C0504D"><br>
		</span><b>
		<span style="font-size: 18.0pt; line-height: 150%; font-family: 新細明體; color: #C0504D">
		　</span></b><span style="font-family: 新細明體; color: #C0504D">《真原》曰：天地之間，親乎上者為陽，自上而下四萬二千里，乃曰陽位。親乎下者為陰，自下而上四萬二千里，乃曰陰位。既有形名，難逃度數。且一歲者，四時、八節、二十四氣、七十二候、三百六十日、四千三百二十辰。十二辰為一日，五日為一候，三候為一氣－，二氣為一節，二節為一時，四時為一歲。一歲以冬至節為始，是時也，地中陽升。凡一氣十五日，上升七千里。三氣為一節，一節四十五日，陽升共二萬一千里。二節為一時，一時九十日，陽升共四萬二千里，正到天地之中，而陽合陰位，陰中陽半，其氣為溫，而時當春分之節也。過此陽升而入陽位，方曰得氣而升，亦如前四十五日立夏。立夏之後，四十五日夏至。夏至之節，陽升通前計八萬四千里以到天，乃陽中有陽，其氣熱，積陽生陰，一陰生於二陽之中，自夏至之節為始，是時天中陰降。凡一氣十五日，下降七千里。三氣為一節，一節四十五日，陰降共二萬一千里。二節為一時，一時九十日，陰降共四萬二千里，以到天地之中，而陰交陽位。是時陽中陰半，其氣為涼，而時當秋分之節也。過此陰降而入陰位，方曰得氣，而降亦如前四十五日立冬。立冬之後，四十五日冬至。冬至之節，陰降通前計八萬四千里以到地，乃陰中有陰，其氣寒。積陰生陽，一陽生於二陰之中。自冬至之後，一陽復升，如前運行不已，周而復始，不失於道。冬至陽生，上升而還天。夏至陰生，下降而還地。夏至陽升到天而一陰來至，冬至陰降到地，而一陽來至，故曰：冬至。陽升於上，過春分而入陽位以離陰位，陰降於下。過秋分而入陰位，以離陽位。故曰春分、秋分。凡冬至陽升之後，自上而下，非無陰降也，所降之陰乃陽中之餘陰，止於陽位中消散而已，縱使下降得位，與陽升相遇，其氣絕矣。凡夏至陰降之後，自下而上，非無陽升也，所升之陽乃陰中之餘陽，止於陰位中消散而已，縱使上升得位，與陰降相遇，其氣絕矣。陰陽升降，上下不出於八萬四千里，往來難逃於三百六十日，即溫、涼、寒、熱之四氣而識陰陽，即陽升陰降之八節而知天地。以天機測之，庶達大道之緒餘。若以口耳之學，較量於天地之道，安得籌筭而知之乎。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　比喻曰：道生萬物，天地乃物中之大者，人為物中之靈者，別求於道，人同天地。以心比天，以腎比地，肝為陽位，肺為陰位。心腎相去八寸四分，其天地覆載之間，比也。氣比陽，而液比陰。子午之時，比夏至、冬至之節。卯酉之時，比春分、秋分之節。以一日比一年，以日用八卦時比八節。子時腎中氣生，卯時氣到肝。肝為陽，其氣旺陽升，以入陽位，其春分之比也。午時氣到心，積氣生液，夏至陽升到天，而陰生之比也。午時心中液生，酉時液到肺。肺為陰，其液盛陰降，以入陰位，其秋分之比也。子時液到腎，積液生氣，冬至陰降到地，而陽生之比也。周而復始，日月循環，無損無虧，自可延年。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">　　《真訣》</span><span style="color: #C0504D">
		</span><span style="font-family: 新細明體; color: #C0504D">
		曰：天地於道一得之，惟入也，受形於父母，形中生形，去道愈遠。自胎完氣足之後，六欲七情耗散元陽，走失真氣，雖有自然之氣液相生，亦不得天地之升降。且一呼元氣出，一吸元氣入，接天地之氣，既入不能留之，隨呼而復出，本宮之氣反而為天地奪之，是以氣散難生液，液之少難生氣。當其氣旺之時，日用卯卦，而於氣也多入少出，強留在腹，當時自下而升者，不出自外而入者，暫住二氣相合，積而生五臟之液，還元愈多，積日累功，見驗方止。</span><span lang="EN-US"><br>
		</span><span style="font-family: 新細明體; color: #C0504D">
		　　《道要》曰：欲見陽公長子，須是多入少出。從他兒女相爭，過時求取真的。乃積氣生液，積液生氣，匹配氣、液相生之法也。行持不過一年，奪功以一並三。百日為期，旬日之見驗。進得飲食而疾病消除，頭目清利而心腹空快，多力少倦，腹中時聞風雷之聲，餘驗不可勝紀。</span><span lang="EN-US"><br>
		</span><span style="font-family: 新細明體; color: #C0504D">　　</span><span style="font-family: 標楷體; color: #C0504D">解曰：陽公長子者，乾索須坤，如氣升而上也。兒是氣，自腎中升。女是液，自心中降。相爭而上下之故，閉氣而生液，匹配兩停，過時自得真水也。<span lang="EN-US"><br>
		</span></span><span style="font-family: 新細明體; color: #C0504D">　　</span><b><span style="font-family: 新細明體; color: #C0504D">聚散水火第二</span></b><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《金誥》曰：所謂大道者，高而無上，引而仰觀其上無上，莫見其首。所謂大道者，卑而無下，俛而俯察其下無下，莫見其基。始而無先，莫見其前。終而無盡，莫見其後。大道之中而生天地，天地有高下之儀。天地之中而有陰陽，陰陽有始終之數。一上一下，仰觀俯察，可以賾其機。一始一終，度數籌筭，可以得其理。以此推之，大道可知矣。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《真原》曰：即天地上下之位，而知天地之高卑。即陰陽終始之期，而知天道之前後。天地不離於數，數終於一歲。陰陽不失其宜，分於八節。冬至一陽生，春分陰中陽半，過此純陽而陰盡。夏至陽太極而一陰生，升降如前。上下終始，雖不能全盡大道，而不失大道之體。欲識大道，當取法於天地，而審於陰陽之宜也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　比喻曰：以心、腎比天地，以氣、液比陰陽，以一日比一年。日用艮卦比一年用立春之節，乾卦比一年用立冬之節。天地之中，親乎下者為陰，自下而上四萬二千里，乃曰陰位。冬至陽生而上升，時當立春陽，升於陰位中二萬一千里，是陽難勝於陰也。天地之中，親乎上者為陽，自上而下四萬二千里，乃曰陽位。夏至陰生而下降，時當立冬，陰降而下離天六萬三千里，去地二萬一千里，是陰得位而陽絕也。一年之中立春比一日之時，艮卦也，腎氣下傳膀胱，在液中微弱難升也。一年之中立冬比一日之時，乾卦也，乾卦心液下入，將欲還元，復入腎中，乃陰盛陽絕之時也。人之致病者，陰陽不和，陽微陰多，故病多。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《真訣》曰：陽升立春，自下而上，不日而陰中陽半矣。</span><span style="font-family: 標楷體; color: #C0504D">艮卦氣微丑寅</span><span style="font-family: 新細明體; color: #C0504D">陰降立冬，自上而下，不日而陽中陰半矣。</span><span style="font-family: 標楷體; color: #C0504D">乾卦氣散戌亥。</span><span style="font-family: 新細明體; color: #C0504D">天地之道如是。惟人也，當艮卦氣微，不知養氣之端。乾卦氣散，不知聚氣之理。日夕以六慾七情耗散元陽，使真氣不旺，走失真氣，使真液不生，所以不得如天地之長久者，蓋以此矣。故古人朝屯暮蒙，日用二卦，乃得長生在世。朝屯者，蓋取一陽為屈而未伸之義，其在我者，養而伸之，勿以耗散。暮蒙者，蓋取童蒙求我以就明棄暗，乃陰間求陽之義，其在我者，昧而明之，勿以走失。是以日出當用艮卦之時，以養元氣，勿以利名動其心，勿以好惡介其意。當披衣靜坐，以養其氣。絕念忘情，微作導引。手腳遞互伸縮三五下，使四體之氣齊生，內保元氣上升以朝於心府。或咽津一兩口，搓摩頭面三、二十次，呵出終夜壅聚惡濁之氣。久而色澤充美，肌膚光潤。</span><span style="font-family: 標楷體; color: #C0504D">艮卦養元氣。</span><span style="font-family: 新細明體; color: #C0504D">又於日入用乾卦之時，以聚元氣。當入室靜坐咽氣，搐外腎。咽氣者，是納心火於下。搐外腎者，是收膀胱之氣於內。</span><span style="font-family: 標楷體; color: #C0504D">乾卦聚元氣。</span><span style="font-family: 新細明體; color: #C0504D">上下相合腎氣之火，三火聚而為一，以補暖下田。無液則聚氣生液，有液則煉液生氣，名曰聚火，又曰太一含真氣也。早朝咽津摩面，手足遞互伸縮，名曰散火，又名曰小煉形也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《道要》曰：花殘葉落深秋，楊妃懶上危樓。欲得君民和會，當時宴罷頻收。此納心氣而收膀胱氣，不令耗散而相合腎氣，以接坎卦氣，海中新生之氣也。必以交立冬為首，見驗方止。行持不過一年，奪功以一並三，百日為期，旬日見驗。容顏光澤而肌膚充悅，下田溫暖，小便減省，四體輕健而精神清爽，痼疾宿病盡皆消除。如惜歲月，不倦行持，只於匹配陰陽功內稍似見驗，&#21465;入此功，日用添入艮卦，略行此法。乾卦三元用事，應驗方止。</span><span style="font-family: 標楷體; color: #C0504D">三元乾、艮、震也。<span lang="EN-US"><br>
		</span></span><span style="font-family: 新細明體">　　</span><span style="font-family: 標楷體; color: #C0504D">解曰：花殘葉落深秋者，如人氣弱日暮之時，陽氣散而不升，故曰懶上危樓。樓者，重樓也。心為君火，膀胱民火，咽氣搐外腎，故心與外腎氣聚而為一，故曰和會。宴乃咽也，收乃搐也。早辰功不絕者，此法為主本也。</span><span lang="EN-US" style="font-family: 標楷體"><br>
		</span><span style="font-family: 新細明體">　<span style="color: #C0504D">　<b>交媾龍虎第三</b></span></span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《金誥》曰：太元初判而有太始，太始之中而有太無，太無之中而有太虛，太虛之中而有太空，太空之中而有太質。太質者，天地也。天地清濁，其質如卵而玄黃之色，乃太空之中一物而已。陽升到天太極而生陰，以窈冥抱陽而下降。陰降到地太極而生陽，以恍惚負陰而上升。一升一降，陰降陽升，與天地行道而萬物生成也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《真原》曰：天如覆盆，陽到難升。地如磐石，陰到難入。冬至而地中陽升，夏至到天，其陽太極而生陰。所以陰生者，以陽自陰中來而起於地，恍恍惚惚，氣中有水，其水無形，夏至到天成水，是曰陽太極而陰生也。夏至而天中陰降，冬至到地，其陰太極而陽生。所以陽生者，以陰自陽中來而出於天，杳杳冥冥，水中有氣，其氣無形，冬至到地，積水生氣，是曰陰太極而陽生也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　比喻曰：以身外比太空，以心腎比天地，以氣液比陰陽，以子午比冬夏。子時乃曰坎卦，腎中氣生。午時乃曰離卦，氣到心。腎氣與心氣相合而太極生液，所以生液者，以氣自腎中來，氣中有真水，其水無形。離卦到心，接著心氣，則太極而生液者如此。離卦心中液生、坎卦液到腎，液與腎水相合而太極，復生於氣。所以生氣者，以液自心中來，掖中有真氣，其氣無形。坎卦到腎，接著腎水，則太極而生氣者如此。可以比陽升陰降，至太極而相生。所生之陰陽，陽中藏水，陰中藏氣也。</span><span lang="EN-US" style="font-family: New MingLiu"><br>
		</span><span style="font-family: 新細明體">　　<span style="color: #C0504D">《真訣》曰：腎中生氣，氣中有真水。心中生液，液中有真氣。真水、真氣乃真龍、真虎也。陽到天而難升，太極生陰。陰到地而難入，太極生陽。天地之理如此。惟人也，不得比天地者，六慾、七情感物喪志，而耗散元陽，走失真氣。當離卦腎氣到心，神識內定，鼻息少入遲出，綿綿若存，而津滿口勿吐勿咽，自然腎氣與心氣相合，太極生液。以液與真水相合，真氣戀液，真水戀氣。本不相合，蓋液中有真氣，氣中有真水，互相交合相戀而下，名曰交姤龍虎。若以火候無差，而抽添合宜，三百日養就真胎而成大藥，煉質焚身，朝元超脫之本也。</span></span><span lang="EN-US" style="font-family: New MingLiu"><br>
		</span><span style="font-family: 新細明體">　　<span style="color: #C0504D">《道要》曰：一氣初回元運，真陽欲到離宮，捉取真龍真虎，玉池春水溶溶。此恐泄元氣而走真水於身外也。氣散難生液，液少而無真氣。氣、水不交，安成大藥。當此年中用月，以冬至為始，日中用時，以離卦為期。或以晚年奉道，根源不固，自度虛損而氣不足之後，十年之損，一年用功補之，名曰採補還丹。補之過數，止行此法，名曰水火既濟。可以延年益壽，乃曰人仙。功驗不可備紀。若補數足而口生甘津，心境自除，情慾不動，百骸無病，而神光暗中自見雙目，時若驚電。以冬至日為始節，用法三百日胎仙具。</span></span><span lang="EN-US" style="font-family: New MingLiu"><br>
		</span><span style="font-family: 新細明體">　　</span><span style="font-family: 標楷體; color: #C0504D">解曰：在外午時為離宮，太陽為真陽。在人心為離宮，元陽為真龍也，真虎乃腎中之水也。真龍心液中之氣，口為玉池，津為春水。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">　　<b>燒煉丹藥第四</b></span><b><span lang="EN-US" style="color: #C0504D"><br>
		</span></b><span style="font-family: 新細明體; color: #C0504D">
		　　《金誥》曰：天地者，大道之形。陰陽者，天地之道。寒、熱、溫、涼，形中有氣也。雲、霧、雨、露，氣中有象也。地氣上升，騰而為雲，散而為雨。天氣下降，散而為霧，凝而為露。積陰過，則露為霜而為雪。積陽過，則霧為煙、為雲、為霞。陰中伏陽，陽氣不降，擊搏而生雷霆。陽中伏陰，陰氣不凝，堅固而生雹霰。陰陽不合，相對而生閃電。陰陽不匹配，亂交而生虹蜺。積真陽以成神，而麗乎天者星辰。積真陰以成形，而壯乎地者土石。星辰之大者日月，土石之貴者金玉。陰陽見於有形上之日月，下之金玉也。</span><span lang="EN-US" style="color: #C0504D"><br>
		</span><span style="font-family: 新細明體; color: #C0504D">
		　　《真原》曰：陰不得陽不生，陽不得陰不成。積陽而神、麗乎天而大者，日月也，日月乃真陽而得真陰相成也。積陰而形壯於地而貴者，金玉也，金玉乃真陰而得真陽以相生也。</span><span style="font-family: 標楷體; color: #C0504D">戌亥行持，離卦採藥，乾卦進火。<span lang="EN-US"><br>
		</span></span><span style="font-family: 新細明體; color: #C0504D">
		　　比喻曰：真陽比心液中真氣，真陰比腎氣中真水。真水不得真氣不生，真氣不得真水不成。真水、真氣既於離卦和合於心上肺下，如子母之相戀，夫婦之相愛。自離至兌，兌卦陰旺陽弱之時，比日月之下弦，金玉之在晦，至旦數足生明。金玉以陽生陰，氣足生寶，金玉成寶者，蓋以氣足而進之以陽。日月生明者，蓋以數足而受之以魂。比於乾卦進火，鍊陽無衰火，以加數而陽長生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: #C0504D">
		《真訣》曰：離卦龍虎交姤，名曰採藥。時到乾卦，氣液將欲還元，而生膀胱之上、脾胃之下、腎之前、臍之後、肝之左、肺之右、小腸之右、大腸之左，當時脾氣旺而肺氣盛，心氣絕而肝氣弱。真氣本以陽氣相合而來，既以陽氣弱而真氣無所戀，徒勞用工，而採合必於此時。神識內守，鼻息綿綿，以肚腹微脅臍腎，覺熱太甚，微放輕，勒腹臍。未熱緊勒，漸熱即守常，任意放志，以滿乾坤，乃曰勒陽關而鍊丹藥。使氣不上行，以同真水經脾宮，隨呼吸而搬運於命府黃庭之中。氣液造化，時變而為精，精變而為珠，珠變而為汞，汞變而為砂，砂變而為金，乃曰金丹。其功不小矣。</span><span lang="EN-US" style="font-family: New MingLiu; color: #C0504D"><br>
		</span><span style="font-family: 新細明體; color: #C0504D">　　《道要》曰：採藥須憑玉兔，</span><span style="font-family: 標楷體; color: #C0504D">採藥心氣，玉兔腎水。</span><span style="font-family: 新細明體; color: #C0504D">成親必藉黃婆，等到雍州相見，</span><span style="font-family: 標楷體; color: #C0504D">雍州乾卦。</span><span style="font-family: 新細明體; color: #C0504D">奏傳一曲陽歌。此乃與採藥日用對行。凡以晚年補完，十損一補之，此法名曰鍊汞補丹田。補之數足，止於日用。離卦採藥，乾卦燒煉，勒陽關。春冬多採少鍊，乾一而離二倍用功也。秋夏少採多鍊，離一而乾二倍用功也。隨年月氣旺採煉之，功驗在前，可延年住世而為人仙。若以補數既足見驗，進功謹節。用功採藥一百日，藥力全。二百日，聖胎堅。三百日，真氣生而胎仙完。凡藥力全而後進火加數，乃曰火候。凡聖胎堅後，火候加至小周天數。凡胎圓真氣生，火候加至，乃曰周天火候。是採藥而交姤龍虎，煉藥而進火，方為入道。當絕&#36857;幽居，心在內觀，內境不出而外境不入，如婦養孕，龍之養珠。雖飲食寤寐之間，語默如嬰兒，舉止如室女，猶恐有失有損，心不可暫離於道也。</span><span lang="EN-US" style="font-family: New MingLiu; color: #C0504D"><br>
		</span><span style="font-family: 標楷體; color: #C0504D">
		　　解曰：藥是心中真氣，兔是腎中真水，黃婆是脾中液，和合氣水而入黃庭。雍州，乾卦，勒陽脅腹也，又曰勒陽關也。<span lang="EN-US"><br>
		</span>右小乘法四門係人仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: #C0504D">秘傳正陽真人靈寶畢法卷上竟</span></p>
　</td>
        </tr>
		</table>
    <p>　</p>
    <table border="1" cellspacing="1" width="94%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>
